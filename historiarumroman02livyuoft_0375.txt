ᾖ

Liber XXVI. (A. Oh. 210.) 45

se iunctae haerebant, puppes alieno remigio circumagebantur3
ita in arto stipatae erant naves, ut vix ullum telum in mari
vanum intercideret; frontibus velut pedestres acies urgebant
perviaeque naves pugnantibus erant. Insignis tamen inter 14
ceteras pugna fuit duarum, quae primae agminum concurrerant
inter se. In· Romana nave ipse Quinctius erat, in Tarentina 15
Nico, cui Perconi fuit cognomen, non publico modo, sed privato
etiam odio invisus atque infestus Romanis, quod eius factionis
erat, quae Tarentum Hannibali prodiderat. Hic Quinctium, 16
simul pugnantem hortantemque suos, incautum hasta trans-
figit, atque ille praeceps cum armis procidit ante proram.
Victor Tarentinus in turbatam duce amisso navem impigre 17
transgressus quum summovisset hostes, et prora iam Taren-
tinorum esset, puppim male conglobati tuerentur Romani,
repente et alia a puppe triremis bostium apparuit3 ita in 18
medio circumventa Romana navis capitur. Hinc ceteris ter-
ror iniectus, ubi praetoriam navem captam videre, fugientes-
que passim aliae in alto mersae, aliae in terram remis abreptae
mox praedae fuere Thurinis Metapontinisque. Ex onerariis, 19
quae cum commeatu sequebantur, perpaucae in potestatem
hostium venere3 aliae ad incertos ventos hinc atque illinc
obliqua transferentes vela in altum evectae sunt.

Nequaquam pari fortuna per eos dies Tarenti res gesta. 20
Nam ad quattuor millia hominum frumentatum egressa
quum in agris passim vagarentur, Livius, qui arci praesidio· 21
que Romano praeerat, intentus in omnes occasiones gerendae
rei, C. Persium impigrum virum cum duobus millibus arma-
torum ex arce emisit, qui vage effusos per agros palatosque 22
adortus quum diu passim cecidisset, paucos ex multis, tre-
pida fuga incidentes semiapertis portarum foribus, in urbem
compulit nec multam abfuit, qum urbs eodem impetu capere-
tur. Ita aequatae res ad Tarentum, Romanis victoribus terra, 23
Tarentinis mari. Frumenti spes, quae in oculis fuerat, utros-
que frustrata pariter.

