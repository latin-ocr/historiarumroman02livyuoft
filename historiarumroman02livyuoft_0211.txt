171

Liber XXlV.

Ut ex Campania in Bruttios reditum est, Hanno adiutoribus
et ducibus Bruttiis Graecas urbes tentavit, eo facilius in socie-
tate manentes Romana, quod Bruttios, quos et oderant et
metuebant, Carthaginiensium partis factos cernebant. Regium ⁰2
primum tentatum est diesque aliquot ibi nequicquam absumpti.
Interim Locrenses frumentum lignaque et cetera necessaria
usibus ex agris 'in urbem rapere, etiam ne quid relictum
praedae hostibus esset, et in dies maior omnibus portis mul· ΞΒ
titudo effundi; postremo sexcenti modo relicti in urbe erant,
qui reficere muros ac portas telaque in propugnacula congerere
cogebantur. In permixtam omnium aetatium ordinumque 4
multitudinem et vagantem in agris magna ex parte inermem
Hamilcar Poenus equites emisit, qui, violare quemquam vetiti,
tantum, ut ab urbe excluderent fuga dissipatos, turmas obie-
cere. Dux ipse loco superiore capto, unde agros urbemque ι’)
posset conspicere, Bruttiorum cohortem adire muros atque
evocare principes Locrensium ad colloquium iussit et pollicen-
tes amicitiam Hannibalis adhortari ad urbem tradendam. Brut- li
tiis in colloquio nullius rei primo fides est; deinde ut Poenus
apparuit in collibus, et refugientes pauci aliam omnem multi-
tudinem in potestate hostium esse afferebant, tum metu victi
consulturos se populum responderunt; advocataque extemplo 7

