Liber xxm. (A. ch. 216.) 123

legatis, unus ex iis Vibius Virrius tempus venisse ait, quo
Campani non agrum solum ab Romanis quondam per iniuriam
ademptum recuperare, sed imperio etiam Italiae potiri possint;
foedus enim cum Hannibale, quibus velint legibus, facturos: 2
neque controversiam fore, quin, quum ipse confecto bello
Hannibal victor in Africam decedat exercitumque deportet,
Italiae imperium Campanis relinquatur. Haec Virrio loquenti3
assensi omnes ita renuntiant legationem, uti deletum omnibus
videretur nomen Romanum. Extemplo plebs ad defectionem4
ac pars maior senatus spectare; extracta tamen auctoritatibus 5
seniorum per paucos dies est res. Postremo vicit sententia
plurium, ut iidem legati, qui ad consulem Romanum ierant,
ad Hannibalem mitterentur. Quo priusquam iretur certumque [i
defectionis consilium esset, Romam legatos missos a Campanis
in quibusdam annalibus invenio, postulantes, ut alter consul
Campanus fieret, si rem Romanam adiuvari vellent; indigna- 7
tione orta, summoveri a curia iussos esse, missumque lictorem,
qui ex urbe educeret eos atque eo die manere extra fines
Romanos iuberet. Quia nimis compar Latinorum quondamS
postulatio erat, Caeliusque et alii id haud sine causa praeter-
missuri erant scriptores, ponere pro certo sum veritus.
Legati ad Hannibalem venerunt pacemque cum eo con· 7

dicionibus z‘z's fecerunt, ne quis imperator magistratusve Ροε-
norum ius ullum in civem Campanum haberet, neve civis
Campanus invitus militaret munusve faceret; ut suae leges, sui 2
magistratus Capuae essent; ut trecentos ex Romanis captivis
Poenus daret Campanis, quos ipsi elegissent, cum quibus
equitum Campanorum, qui in Sicilia stipendia facerent, per-
mutatio fieret. Haec pacta; illa insuper, quarn quae pacta3
erant, facinora Campani ediderunt: nam praefectos socium
civesque Romanos alios, partim aliquo militiae munere occu-
patos, partim privatis negotiis implicitos, plebs repente omnes
comprehensos velut custodiae causa balneis includi iussit,

ubi fervore atque aestu anima interclusa foedum in modum
exspirarent.

