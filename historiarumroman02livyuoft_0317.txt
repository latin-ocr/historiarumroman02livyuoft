PRAEFATIO

Io. NIOOLAI MADVIGH.

Iterum hos Livii libros, qui sunt a vicesimo sexto ad tricesi-
mum, post undeviginti annos edendi facultatem datam mihi esse,
quanquam et aetate et oculorum hebetudine et animi ad alia studia
aliasque meditationes conversione ab hoc genere laboris nonnihil
abhorrebam, tamen laetatus sum, quod erroris cuiusdam cum aliis
communis, qui me antea implicaverat, quemque in altera Emen-
dationum Livianarum editione universe abieceram, vestigia auxilio
subsidiorum interea ab alio homine docto paratorum singulatim
tollere et horum quoque librorum recensionem ad eam sormam
iudiciique constantiam, quam in ceteris voluminibus secutus eram,
revocare liceret. Quum enim antea, Io. Fr. Gronovium aliosque
secutus, in decem Livii libris, qui a vicesimo primo incipiunt,
codici Puteaneo (sive Puteanum appellare magis placet) sic prin-
cipatum tribuissem, ut omnes reliquos ex eo tanquam communi
fonte derivatos nihil proprii boni, nisi quod coniectura natum
esset, habere crederem, atque ad eius unius auctoritatem etiam
severius quam superiores omnia exegissem, iam ante annos haud
paucos, veritatis convicio victus, primum Heerwagenio, deinde
Halmio, Mommsenio, Studemundo assensus eram, in posteriore
huius decadis parte, hoc est in iis- libris, quos nunc edimus, al-
terius codicum stirpis a Puteaneo separatae eique paris ducem et
principem habendum esse codicem Spirensem, quo B. Rhenanus
et S. Gelenius usi essent, atque cum ea familia coniunctos esse
aliquot ex ceteris codicibus, quos, uni Puteaneo addicti, in com-
munem deteriorum turbam conieceramus, exque huiusmodi libris
iam extremo saeculo quinto decimo in editiones receptas esse parti-
culas duas orationis Livianae, quae in Puteaneo et codicibus ex eo

