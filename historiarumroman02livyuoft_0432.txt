102 Liber XXVII. (A. u. c. 546.)

terquam quod recusasset delatum consulatum recusaturusque
11 esset, egregium par consulum fore, si Μ. Livium O. Claudio
collegam adiunxissent. Nec populus mentionem eius rei ortam
12 a patribus est aspernatus. Unus eam rem in civitate is, cui
deferebatur honos, abnuebat, levitatem civitatis accusans: sor-
didati rei non miseritos candidam togam invito offerre; eodem
13 honores poenasque congeri. Si virum bonum ducerent, quid ita
pro malo ac noxio damnassent? Si noxium comperissent, quid. ita,
14 male credito priore consulatu, alterum crederent Ῥ Haec taliaque
arguentem et querentem castigabant patres, et M. Furium
memorantes revocatum de exsilio patriam pulsam sede sua
restituisse, ut parentium saevitiam, sic patriae patiendo ac
15 ferendo leniendam esse, annisi omnes cum Ο. Claudio M.
Livium consulem fecerunt.

35 Post diem tertium eius diei praetorum comitia habita.
Praetores creati L. Porcius Licinus, C. Mamilius, C. et A.
Hostilii Catones, Comitiis perfectis ludisque factis, dictator et

2 magister equitum magistratu abierunt. C. Terentius Varro
in Etruriam pro praetore missus, ut ex ea provincia C. Ho-
stilius Tarentum ad eum exercitum iret, quem T. Quinctius con-

3 sul habuerat3 et L. Manlius trans mare legatus iret viseret-que,
quae res ibi gererentur, simul, quod Olympiae ludicrum ea
aestate futurum erat, quod maximo coetu Graeciae celebraretur,

4ut, si tuto per hostem posset, adiret id concilium, ut,
qui Siculi bello ibi profugi aut Tarentini cives relegati ab
Hannibale essent, domos redirent scirentque, sua omnia iis,
quae ante bellum habuissent, reddere populum Romanum.

5 Quia periculosissimus annus imminere videbatur neque
consules in re publica erant, in consules designatos omnes
versi, quam primum eos sortiri provincias et praesciscere, quam
quisque eorum provinciam, quem hostem haberet, volebant.

6 De reconciliatione etiam gratiae eorum in senatu actum est,

7 principio facto a Q. Fabio Maxim03 inimicitiae autem nobiles
inter eos erant, et acerbiores eas indignioresque Livio sua
calamitas fecerat, quod. spretum se in ea fortuna credebat.

