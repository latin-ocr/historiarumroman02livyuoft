Liber XXVII. (A. ch. 209.) 79

in ipsis faucibus portus posuit castra. Naves, quas Livius tu· 5
tandis commeatibus habuerat, partim machinationibus onerat ap-
paratuque moenium oppugnandorum, partim tormentis et saxis
omnique missilium telorum genere instruit, onerarias quoque,
non eas solum, quae remis agerentur, ut alii machinas scalasque 6
ad muros ferrent, alii procul ex navibus vulnerarent moenium
propugnatores. Hae naves, ut ab aperto mari urbem aggre- 7
de1·entur,instructae parataeque sunt3 et erat liberum mare, classe
Punica, quum Philippus oppugnare AEtolos pararet, Corcyram
transmissa. In Bruttiis interim Gauloniee oppugnatores sub8
adventum Hannibalis, ne opprimerentur, in tumulum a prae-
senti impetu tutum, ad cetera inopem, concessere.

Fabium Tarentum obsidentem leve dictu momentum ad9
rem ingentem potiundam adiuvit. Praesidium Bruttiorum datum
ab Hannibale Tarentini habebant. Eius praesidii praefectus
deperibat amore mulierculae, cuius frater in exercitu Fabii
consulis erat. Is certior litteris sororis sactus de nova con· 10
suetudine advenae locupletis atque inter populares tam honorati,
spem nactus, per sororem quolibet impelli amantem posse,
quid speraret, ad consulem detulit. Quae quum haud vana 11
cogitatio visa esset, pro perfuga iussus Tarentum transire,
ac per sororem praefecto conciliatus, primo occulte tentando
animum, dein, satis explorata levitate, blanditiis muliebribus
perpulit eum ad proditionem custodiae loci, cui praepositus
erat, Ubi et ratio agendae rei et tempus convenit, miles 12
nocte per intervalla stationum clam ex urbe emissus ea, quae
acta erant, quaeque ut agerentur, convenerat, ad consulem re-
fert. Fabius vigilia prima, dato signo iis, qui in arce erant 13
quique custodiam portus habebant, ipse, circumito portu, ab
regione urbis in orientem versa occultus consedit. (lamere 14
inde tubae simul ab arce, simul a portu et ab navibus, quae
ab aperto mari appulsae erant, clamorque undique cum ingenti
tumultu, unde minimum periculi erat, de industria ortus.
Consul interim silentio continebat suos. Igitur Democrates, 15

qui praefectus antea classis fuerat, forte illo loco praepositus,

