44 Liber XXI. (A. u. c. 536.)

dam Siciliae oram, ipse in insulam Melitam, quae a Cartha-
2 giniensibus tenebatur, traiecit. Advenienti Hamilcar Gisgonis
filius, praefectus praesidii, cum paulo minus duobus millibus
militum oppidumque eum insula traditur. Inde post paucos
dies reditum Lilybaeum, captivique et a consule et a prae-
tore, praeter insignes nobilitate viros, sub corona venierunt.
3Postquam ab ea parte satis tutam Siciliam censebat consul,
ad insulas Vulcani, quia fama erat stare ibi Punicam classem,
traiecit; nec quisquam hostium circa eas insulas inventus3
4nam forte transmiserant ad vastandam Italiae oram, depopu-
5latoque Viboniensi agro, urlaem etiam terrebant. Repetenti
Siciliam consuli escensio hostium in agrum Viboniensem
facta nuntiatur, litteraeque ab senatu de transitu in Italiam
Hannibalis, et ut primo quoque tempore collegae ferret auxi-
filium, missae traduntur. Multis simul anxius curis exercitum
extemplo in naves impositum Ariminum mari supero misit,
Sex. Pomponio legato cum viginti 'quinque longis navibus
Viboniensem agrum maritimamque oram Italiae tuendam attri-
7 buit, M. AEmilio praetori quinquaginta navium classem exple·
vit. Ipse, compositis Siciliae rebus, decem navibus oram Italiae
legens Ariminum pervenit. Inde cum exercitu suo profectus
ad Trebiam flumen collegae coniungitur.
52 Iam ambo consules et quicquid Romanarum virium erat,
Hannibali oppositum, aut illis copiis defendi posse Romanum
2 imperium aut spem nullam aliam esse, satis declarabat. Ta·
men consul alter, equestri proelio uno et vulnere suo † mi-
nutus, trahi rem malebat; recentis animi alter eoque ferocior
3 nullam dilationem patiebatur. Quod inter Trebiam Padumque
agri est, Galli tum incolebant, in duorum praepotentium popu-
lorum certamine per ambiguum favorem haud dubie gratiam
4victoris spectantes. Id Romani, modo ne quid moverent,
aequo satis, Poenus periniquo animo ferebat, ab Gallis acci—
5tum se venisse ad liberandos eos dictitans. Ob eam iram,
simul ut praeda militem aleret, duo millia peditum et mille
equites, Numidas plerosque, mixtos quosdam et Gallos, popu-

