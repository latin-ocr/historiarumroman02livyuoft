144 Liber xxm. (A. u. c. 538.)

Poeno exercitibusque, per quos id bellum gereretur, consultan-
5dum atque agitandum. Ipse primum, quid peditum equitum-
que, quid civium, quid sociorum in exercitu esset dictatoris,
disseruit; tum Marcellus suarum copiarum summam exposuit.
6 Quid in Apulia cum C. Terentio consule esset, a peritis quae-
situm est, nec, unde duo consulares exercitus satis firmi ad
tantum bellum efficerentur, inibatur ratio. Itaque Galliam,
quanquam stimulabat iusta ira, omitti eo anno placuit. Ex-
7 ercitus dictatoris consuli decretus est. De exercitu M. Marcelli,
qui eorum ex fuga Cannensi essent, in Siciliam eos traduci
8 atque ibi militare, donec z'n Italia bellum esset, placuit. Eo-
dem ex dictatoris legionibus reiici militem minimi quemque
roboris, nullo praestituto militiae tempore, nisi quod stipendiorum
9legitimorum esset. Duae legiones urbanae alteri consuli, qui
in locum L. Postumii suffectus esset, decretae sunt, eumque,
lO quum primum salvis auspiciis posset, creari placuit. Legiones
praeterea duas primo quoque tempore ex Sicilia acciri, atque .
inde consulem, cui legiones urbanae evenissent, militum sumere
11 quantum opus esset. C. Terentio consuli prorogari in annum
imperium neque de eo exercitu, quem ad praesidium Apuliae
haberet, quicquam minui.
26 Dum haec in Italia geruntur apparanturque, nihilo segnius
in Hispania bellum erat, sed ad eam diem magis prosperum
2R0manis. P. et Cn. Scipionibus inter se partitis copias, ut
Gnaeus terra, Publius navibus rem gereret, Hasdrubal, Poe-
norum imperator, neutri parti virium satis fidens, procul ab
hoste intervallo ac locis tutus tenebat se, quoad multum ac
diu obtestanti quattuor millia peditum, mille equites in sup—
3plementum missi ex Africa sunt. Tum refecta tandem spe,
castra propius hostem movit, classemque et ipse instrui para-
4rique iubet ad insulas maritimamque oram tutandam. In
ipso impetu movendarum de integro rerum perculit eum prae-
sectorum navium transitio, qui post classem ad Hiberum per
pavorem desertam graviter increpiti nunquam deinde satis
5fidi aut duci aut Carthaginiensium rebus fuerant. Fecerant

