Liber XXX. (A. Oh. 202.) 257

si, priusquam in Africam traiecissem, te tua voluntate ceden-
tem Italia et, imposito in naves exercitu, ipsum venientem ad
pacem petendam aspernarer, sic nunc, quum prope manuS
conserta restitantem ac tergiversantem in Africam attraxerim,
nulla sum tibi verecundia obstrictus. Proinde si quid ad9
ea, in quae tum pax conventura videbatur, quasi multa navium
cum commeatu per indutias expugnatarum legatorumque
violatorum adiicitur, est, quod referam ad consilium; sin illa
quoque gravia videntur, bellum parate, quoniam pacem pati
non potuistis.“

Ita infecta pace ex colloquio ad suos quum se recepis· 10
sent, frustra verba iactata renuntiant, armis decernendum esse
habendamque eam fortunam, quam dei dedissent. In castra 32
ut est ventum, pronuntiant ambo, arma expedirent milites
animosque ad supremum certamen, non in unum diem, sed
in perpetuum, si felicitas adesset, victores. Roma an Car· 2
thago iura gentibus daret, ante crastinam noctem scituros;
neque enim Africam aut Italiam, sed orbem terrarum vic-
toriae praemium fore; par periculum praemio, quibus adversa
pugnae fortuna fuisset. Nam neque Romanis effugium ullum 3
patebat in aliena ignotaque terra, et Carthagini, supremo
auxilio effuso, adesse videbatur praesens excidium.

Ad hoc discrimen procedunt postero die duorum opu-4
lentissimorum populorum duo longe clarissimi duces, duo
fortissimi exercitus, multa ante parta decora aut cumulaturi
eo die aut eversuri. Anceps igitur spes et metus miscebant 5
animos; contemplantibusque modo suam, modo hostium aciem,
quum non oculis magis quam ratione pensarent vires, simul
laeta, simul tristia obversabantur. Quae ipsis sua sponte non
succurrebant, ‘ea duces admonendo atque hortando subiicie-
bant. Poenus sedecim annorum in terra Italia res gestas,6
tot duces Romanos, tot exercitus occidione occisos et sua
cuique decora, ubi ad insignem alicuius pugnae memoria
militem venerat, referebat, Scipio Hispanias et recentia in 7

Africa proelia et confessionem hostium, quod neque non petere
Livius ex ree. Madvigii. IV. 17

