234 Liber xxv. (A. u. c. 542.)

praealtis rupibus et ab ipsa urbe muro et fossa ingenti saeptam
2videret, eoque nec vi nec operibus expugnabilem esse, ne aut
se ipsum cura tuendi Tarentinos a maioribus rebus moraretur,
aut in relictos sine valido praesidio Tarentinos impetum ex
arce, quum vellent, Romani facerent, vallo urbem ab arce in-
sstersaepire statuit, non sine illa etiam spe, cum prohibentibus
opus Romanis manum posse conseri et, si ferocius procucur-
rissent, magna caede ita attenuari praesidii vires, ut facile per
4se ipsi Tarentini urbem ab iis tueri possent. Ubi coeptum
opus est, patefacta repente porta, impetum in munientes fece·
runt Romani, pellique se statio passa est, quae pro opere erat,
ut successu cresceret audacia pluresque et longius pulsos pro-
5sequerentur. Tum signo dato coorti undique Poeni sunt,
quos instructos ad hoc Hannibal tenuerat; nec sustinuere im-
petum Romani; sed ab effusa fuga loci angustiae eos impedi-
taque alia opere iam coepto, alia apparatu operis morabantur;
6 plurimi in fossam praecipitavere, occisique sunt plures in fuga
quam in pugna. Inde opus nullo prohibente fieri coeptum.
7 Fossa ingens ducta, et vallum intra eam erigitur, modicoque
post intervallo murum etiam eadem regione addere parat, ut
8vel sine praesidio tueri se adversus Romanos possent. Reli-
quit tamen modicum praesidium, simul ut in perficiendo muro
adiuvaret; ipse profectus cum ceteris copiis ad Galaesum flumen
9(quinque millia ab urbe abest) posuit castra. Ex iis stativis
regressus ad inspiciendum, quod opus aliquantum opinione
eius celerius creverat, spem cepit, etiam arcem expugnari
posse. Et est non altitudine, ut ceterae, tuta, sed loco plano
lO posita et ab urbe muro tantum ac fossa divisa. Quum iam
machinationum omni genere et operibus oppugnaretur, missum
a Metaponto praesidium Romanis fecit animum, ut nocte ex
improviso opera hostium invaderent. Alia disiecerunt, alia
igni corruperunt, isque finis Hannibali suit ea parte arcem
11 oppugnandi. Reliqua erat in obsidione spes, nec ea satis
efficax', quia arcem tenentes, quae in paeninsula posita imminet
faucibus portus, mare liberum habebant, urbs contra exclusa

