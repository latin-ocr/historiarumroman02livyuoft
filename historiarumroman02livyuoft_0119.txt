Liber xxn. (A. Ch. 217.) 79

esse. Miranti Bostari percontantique, quodnam id subitum 12
tantae rei donum posset esse, «Obsides» inquit «in civitates 13
remitte. Id et privatim parentibus, quorum maximum mo-
mentum in civitatibus est suis, et publice populis gratum erit.
Vult sibi quisque credi, et habita fides ipsam plerumque 14
obligat fidem. Ministerium restituendorum domos obsidum
mihimet deposco ipse, ut opera quoque impensa consilium
adiuvem meum et rei suapte natura gratae, quantam insuper
gratiam possim, adiiciam.» Homini non ad cetera Punica 15
ingenia callido ut persuasit, nocte clam progressus ad hostium
stationes, conventis quibusdam auxiliaribus Hispanis et ab
his ad Scipionem perductus, quid afferret, expromit, et fide 16
accepta dataque ac loco et tempore constituto ad obsides
tradendos, Saguntum redit. Diem insequentem absumpsit
cum Bostare mandatis ad rem agendam accipiendis. Dimis- 17
sus, quum se nocte iturum, ut custodias hostium falleret, con-
stituisset, ad compositam cum iis horam excitatis custodibus
puerorum profectus, veluti ignarus in praeparatas sua fraude
insidias ducit. In castra Romana perducti; cetera omnia de 18
reddendis obsidibus, sicut cum Bostare constitutum erat, acta
per eundem ordinem, quo si Carthaginiensium nomine sic age-
retur. Maior aliquanto Romanorum gratia fuit in re pari, 19
quam quanta futura Carthaginiensium fuerat. Illos enim
graves superbosque in rebus secundis expertos fortuna et timor
mitigasse videri poterat; Romanus primo adventu, incognitus 20
ante, ab re clementi liberalique initium fecerat, et Abelux,
vir prudens, haud frustra videbatur socios mutasse. Itaque 21
ingenti consensu defectionem omnes spectare; armaque ex-
templo mota forent, ni hiems, quae Romanos quoque et Car-
thaginienses concedere in tecta coegit, intervenisset.

Haec in Hispania [quoque] secunda aestatePunici belli 23
gesta, quum in Italia paulum intervalli cladibus Romanis sollers
cunctatio Fabii fecisset; quae ut Hannibalem non mediocri2
sollicitum cura habebat, tandem eum militiae magistrum dele-
gisse Romanos cernentem, qui bellum ratione, non fortuna

