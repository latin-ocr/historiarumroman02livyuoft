70 Liber XXVII. (A. u. c. 545.)

10 Dialem quemquam id ius usurpasse. Tribuni rem inertia
flaminum oblitteratam ipsis, non sacerdotio damno fuisse quum
aequum censuissent, ne ipso quidem contra tendente praetore,
magno assensu patrum plebisque flaminem in senatum intro·
duxerunt, omnibus ita existimantibus, magis sanctitate vitae
quam sacerdotii iure eam rem flaminem obtinuisse.

11 Consules, priusquam in provincias irent, duas urbanas
legiones, in supplementum, quantum opus erat ceteris exer-

12 citibus militum, scripserunt. Urbanum veterem exercitum
Fulvius consul C. Fulvio Flacco legato (frater hic consulis
erat) in Etruriam dedit ducendum et legiones, quae in Etruria

13 erant, Romam deducendas. Et Fabius consul reliquias exer-
citus Fulviani conquisitas (fuere autem ad quattuor millia
trecenti quadraginta quattuor) Q. Maximum filium ducere in
Siciliam ad M. Valerium proconsulem iussit, atque ab eo duas

14legiones et triginta quinqueremes accipere. Nihil eae ductae
ex insula legiones minuerunt nec viribus nec specie eius

15 provinciae praesidium, nam quum praeter egregie suppletas
duas veteres legiones transfugarum etiam Numidarum equitum
peditumque magnam vim haberet, Siculos quoque, qui in
exercitu Epicydis aut Poenorum fuerant, belli peritos viros,

16 milites scripsit, Ea externa auxilia quum singulis Romanis
legionibus adiunxisset, duorum speciem exercituum servavit; γ
altero L. Cincium partem insulae, qua regnum Hieronis fuerat,

17 tueri iussit, altero ipse ceteram insulam tuebatur, divisam
quondam Romani Punicique imperii finibus, classe quoque
‘navium septuaginta partita, ut omni ambitu litorum praesidio

18 orae maritimae essent. Ipse cum Muttinis equitatu provinciam
peragrabat, ut viseret agros cultaque ab incultis notaret et

19 perinde dominos laudaret castigaretque. Ita tantum ea cura¹
frumenti provenit, ut et Romam mitteret et Catinam conve-
heret, unde exercitui, qui ad Tarentum aestiva acturus esset,
posset praeberi.

Ceterum transportati milites in Siciliam (et erant maior

pars Latini nominis sociorumque) prope magni motus causa

