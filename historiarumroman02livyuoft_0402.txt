72 Liber XXVII. (A. u. c. 545.)

agitassent, ea prodendi imperii Romani, tradendae Hannibali
13 victoriae esse. Quum alternis haec consules diu iactassent,
nihil moti legati neque se, quod domum renuntiarent, habere
dixerunt, neque senatum suum, quod novi consuleret, ubi nec
miles, qui legeretur, nec pecunia, quae daretur in stipendium,
14 esset. Quum obstinatos eos viderent consules, rem ad senatum
detulerunt, ubi tantus pavor animis hominum est iniectus, ut
magna pars actum de imperio diceret: idem alias colonias
facturas, idem socios; consensisse omnes ad prodendam Han-
10 nibali urbem Romanam. Consules hortari et consolari senatum
et dicere, alias colonias in fide atque officio pristino fore:
eas quoque ipsas, quae officio decesserint, si legati circa eas
colonias mittantur, qui castigent, non qui precentur, verecun-
2 diam imperii habituras esse. Permissum ab senatu iis quum
esset, agerent facerentque, ut e re publica ducerent, perten-
tatis prius aliarum coloniarum animis, citaverunt legatos
quaesiveruntque ab iis, ecquid milites ex formula paratos
3 haberent. Pro duodeviginti coloniis M. Sextilius Fregellanus
respondit, et milites ex formula paratos esse, et, si pluribus
4 opus esset, plures daturos, et, quicquid aliud imperaret velletque
populus Romanus, enixe facturos, ad id sibi neque opes
5 deesse et animum etiam superesse. Consules parum sibi videri
⁷ praefati pro merito eorum, sua voce collaudari eos, nisi
universi patres iis in curia gratias egissent, sequi in senatum
6 eos iusserunt. Senatus quam poterat honoratissimo decreto
allocutus eos, mandat consulibus,ut ad populum quoque eos pro-
ducerent et inter multa alia praeclara, quae ipsis maioribusque
suis praestitissent, recens etiam meritum eorum in rem publicam

7 commemorarent. Ne nunc quidem post tot saecula sileantur
fraudenturve laude sua. Signini fuere et Norbani Saticulanique
et Fregellani et Lucerini et Venusini et Brundisini et Hadriani
Set Firmani et Ariminenses, et ab altero mari Pontiani et
Paestani et Cosani, et mediterranei Beneventani et AEsernini
9 et Spoletini et Placentini et Cremonenses. Harum coloniarum

subsidio tum imperium populi Romani stetit, iisque gratiae in

