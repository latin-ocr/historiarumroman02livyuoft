Liber xxvi. (A. ch. 210.) 37

’ Ea vos rata habeatis, patres conscripti, necne, magis rei 10
publicae interest quam mea. Quippe mea fides exsoluta est;
ad rem publicam pertinet, ne acta mea rescindendo alios in
posterum segniores duces faciatis. Et quoniam coram et si· 11
culorum et mea verba audistis, patres conscripti, simul templo
excedemus, ut me absente liberius consuli senatus possit. ‘² Ita
dimissi Siculi et ipse in Capitolium ad dilectum discessit.
Consul alter de postulatis Siculorum ad patres rettulit. Ibi 32
quum diu sententiis certatum esset, et magna pars senatus,
principe eius sententiae Τ. Manlio Torquato, cum tyrannis2
bellum gerendum fuisse censerent, hostibus et Syracusanorum
et populi Romani, et urbem recipi, non capi, et receptam
legibus antiquis et libertate stabiliri, nonfessam miseranda
servitute bello affiigi; inter tyrannorum et ducis Romani 3
certamina praemium victoris in medio positam urbem pulcherri-
mam ac nobilissimam perisse, horreum atque aerarium quondam
populi Romani, cuius munificentia ac donis multis tempestatibus,
hoc denique ipso Punico bello adiuta ornataque res publica
esset; si ab inferis exsistat rex Hiero, fidissimus imperii4
Romani cultor, quo ore aut Syracusas aut Romam ei ostendi
posse, quum, ubi semirutam ac spoliatam patriam respexerit,
ingrediens Romam in vestibulo urbis. prope in porta, spolia
patriae suae visurus sit? — haec taliaque quum ad invidiam5
consulis miserationemque Siculorum dicerentur, mitius tamen
decreverunt patres: acta M. Marcelli, quae is gerens bellum 6
victorque egisset, rata habenda esse; in reliquum curae senatui
fore rem Syracusanam, mandaturosque consuli Laevino, ut,
quod sine iactura rei publicae fieri posset, fortunis eius civi-
tatis consuleret. Missis duobus senatoribus in Capitolium ad7
consulem, uti rediret in curiam, et introductis Siculis, senatus
consultum recitatum est, legatique benigne appellati ac cli-8
missi ad genua se Marcelli consulis proiecerunt obsecrantes,
ut, quae deplorandae ac levandae calamitatis causa dixissent,
veniam eis daret, et in fidem clientelamque se urbemque

