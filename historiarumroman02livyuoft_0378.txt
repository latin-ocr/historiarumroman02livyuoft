48 Liber XXVI. (A. u. c. 544.)

6 Sed quum iam benignitate deum id paremus atque agamus,
non ut ipsi maneamus in Hispania, sed ne Poeni maneant,
nec ut pro ripa Hiberi stantes arceamus transitu hostes, sed

7ut ultro transeamus transferamusque bellum, vereor, ne cui
vestrum maius id audaciusque consilium quam aut pro memoria
cladium nuper acceptarum aut pro aetate mea videatur.

8Adversae pugnae in Hispania nullius in animo quam meo
minus oblitterari possunt, quippe cui pater et patruus intra
trigenta dierum spatium, ut aliud super aliud cumularetur

9 familiae nostrae funus, interfecti sunt; sed ut familiaris paene
orbitas ac solitudo frangit animum, ita publica quum fortuna,
tum virtus desperare de summa rerum probibet. Ea fato
quodam data nobis sors est, ut magnis omnibus bellis victi

10 vicerimus. Vetera omitto, Porsinnam, Gallos, Samnites; a
Punicis bellis incipiam. Quot classes, quot duces, quot exer-
11 citus priore bello amissi sunt? Iam quid hoc bello memorem?
Omnibus aut ipse affui cladibus aut, a quibus afui, maxime
unus omnium eas sensi. Trebia, Trasumennus, Cannae quid
aliud sunt quam monumenta occisorum exercituum consulumque

12 Romanorum? Adde defectionem Italiae, Siciliae maioris par-
tis, Sardiniae3 adde ultimum terrorem ac pavorem, castra Pu-
nica inter Anienem ac moenia Romana posita et visum prope
in portis victorem Hannibalem. In hac ruina rerum stetit
una integra atque immobilis virtus populi Romani3 haec om-

13 nia strata humi erexit ac sustulit. Vos omnium primi, milites,
post Cannensem cladem vadenti Hasdrubali ad Alpes Italiam-
que, qui si se cum fratre coniunxisset, nullum iam nomen
esset populi Romani, ductu auspicioque patris mei obstitistis;

14 et hae secundae res illas adversas sustinuerunt. Nunc benig-
nitate deum omnia secunda, prospera, in dies laetiora ac me-

15liora in Italia Siciliaque geruntur. In Sicilia Syracusae,
Agrigentum captum, pulsi tota insula hostes, receptaque pro-
vincia in dicione populi Romani est3 in Italia Arpi recepti,

16 Capua capta. Iter omne ab urbe Roma trepida fuga emensus
Hannibal, in extremum angulum agri Bruttii compulsus, nihil

