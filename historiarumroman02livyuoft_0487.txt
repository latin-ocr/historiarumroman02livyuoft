Liber xxvm. (A. ch. 206.) 157

nequicquam remigio in contrarium tendentes invehebat, et
fugientem navem videres, vertice retro intortam, victoribus
illatam, et sequentem, si in contrarium tractum incidisset maris,
fugientis modo sese avertentem. Iam in ipsa pugna haec, quum 10
infesto rostro peteret hostium navem, obliqua ipsa ictum alte-
rius rostri accipiebat; illa, quum transversa obiiceretur hosti,
repente intorta in proram circumagebatur. Quum inter tri- 11
remes fortuna regente anceps proelium misceretur, quinqueremis
Romana seu pondere tenacior, seu pluribus remorum ordini-
bus scindentibus vertices quum facilius regeretur, duas triremes
suppressit, unius praelata impetu lateris alterius remos de-
tersit3 ceterasque, quas indepta esset, mulcasset, ni cum reli· 12
quis quinque navibus Adherbal velis in Africam transmisisset.
Laelius victor Carteiam revectus, auditis, quae acta Ga- 31
dibus erant, patefactam proditionem coniuratosque missos
Carthaginem, spem ad irritum redactam, qua venissent, nun· 2
tiis ad L. Marcium missis, nisi si terere frustra tempus se-
dendo ad Gades vellent, redeundum ad imperatorem esse,
assentiente Marcio, paucos post dies ambo Carthaginem redi-
ere. Ad quorum discessum non respiravit modo Mago, quum 3
terra marique ancipiti metu urgeretur, sed etiam, audita re-
bellione Ilergetum, spem recuperandae Hispaniae nanctus nun-
tios Carthaginem ad senatum mittit, qui simul seditionem4
civilem in castris Romanis, simul defectionem sociorum in
maius verbis extollentes hortarentur, ut auxilia mitterent,
quibus traditum a patribus imperium Hispaniae repeti posset.
Mandonius et Indibilis in fines regressi paulisper, dum,5
quidnam de seditione statueretur, scirent, suspensi quieverunt,
si civium errori ignosceretur, non diffidentes sibi quoque ig-
nosci posse. Postquam vulgata est atrocitas supplicii, suam 6
quoque noxam pari poena aestimatam rati, vocatis rursus ad
arma popularibus contractisque, quae ante habuerant, auxiliis, 7
in Sedetanum agrum, ubi principio defectionis stativa habue-
rant, cum viginti millibus peditum, duobus millibus equitum
et quingentis transcenderunt. Scipio, quum fide solvendi pariter 32

