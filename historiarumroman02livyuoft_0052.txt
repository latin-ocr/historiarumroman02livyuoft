14

15

12 Liber XXI. (A. u. e. 536.)

dirutam, captam fere totam habet, adimit, agros relinquit,
locum assignaturus, in quo novum oppidum aedificetis. Au-
rum et argentum omne, publicum privatumque, ad se iubet
7 deferri ; corpora vestra, coniugum ac liberorum vestrorum ser-
vat inviolata, si inermes cum binis vestimentis velitis ab Sa-
8 gunto exire. Haec victor hostis imperat; haec, quanquam sunt
gravia atque acerba, fortuna vestra vobis suadet. Equidem
haud despero, quum omnium potestas ei facta sit, aliquid ex
9his [rebus] remissurum sed vel haec patienda censeo potius,
quam trucidari corpora vestra, rapi trahique ante ora vestra
coniuges ac liberos belli iure sinatis.» ι
Ad haec audienda quum circumfusa paulatim multitudine
permixtum senatui esset populi concilium, repente primores,
secessione facta, priusquam responsum daretur, argentum au-
rumque omne ex publico privatoque in forum collatum in
ignem ad id raptim factum conficientes, eodem plerique semet
2ipsi praecipitaverunt. Quum ex eo pavor ac trepidatio totam
urbem pervasisset, alius insuper tumultus ex arce auditur.
Turris diu quassata prociderat, perque ruinam eius cohors
Poenorum impetu facto quum signum imperatori dedisset, nu-
3datam stationibus custodiisque solitis hostium esse urbem, non
cunctandum in tali occasione ratus Hannibal, totis viribus
aggressus urbem momento cepit, signo dato, ut omnes pube-
res interficerentur. Quod imperium crudele, ceterum prope
4necessarium cognitum ipso eventu est; cui enim parci potuit
ex iis, qui aut inclusi curn coniugibus ac liberis domos super·
se ipsos concremaverunt aut armati nullum ante finem pugnae
quam morientes fecerunt? Captum oppidum est cum ingenti
praeda. Quanquam pleraque ab dominis de industria corrupta
erant, et in caedibus vix ullum discrimen aetatis ira fecerat,
Zet captivi militum praeda fuerant, tamen et ex pretio rerum⁸
venditarum aliquantum pecuniae redactum esse constat et
multam pretiosam supellectilem vestemque missam Carthaginem.
3 Octavo mense, quam coeptum oppugnari, captum Sagun-
tum quidam scripsere; inde Carthaginem Novam in hiberna

