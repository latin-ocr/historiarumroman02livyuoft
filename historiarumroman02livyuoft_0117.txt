Liber Xxn. (A. Ch. 217.) 77

sparti erat, ad rem nauticam congesta ab Hasdrubale. Quod sa-

tis in usum fuit, sublato, ceterum omne incensum est. Nee?
continentis modo praelecta est ora, sed in Ebusum insulam
transmissum. Ibi urbe, quae caput insulae est, biduum nequic-
quam summo labore oppugnata, ubi in spem irritam frustra&
teri tempus animadversum est, ad populationem agri versi‚9
direptis aliquot incensisque vicis, maiore quam ex continenti
praeda parta quum in naves se recepissent, ex Baliaribus
insulis legati pacem petentes ad Scipionem venerunt. Inde 10
flexa retro classis reditumque in citeriora provinciae, quo
omnium populorum, qui cz‘s Hiberum incolunt, multorum et
ultimae Hispaniae legati concurrerunt; sed qui vere dicionis 11
imperiique Romani facti sint obsidibus datis, populi amplius
fuere centum viginti. Igitur terrestribus quoque copiis 12
satis fidens Romanus usque ad saltum Castulonensem est pro-
gressus ; Hasdrubal in Lusitaniam ac propius Oceanum
concess'it.

Quietum inde fore videbatur reliquum aestatis tempus, 2!
fuissetque per Poenum hostem ; sed praeterquam quod ipsorum 2
Hispanorum inquieta avidaque in novas res sunt ingenia,
Mandonius Indibilisque, qui antea Ilergetum regulus fuerat,
postquam Romani ab saltu recessere ad maritimam oram,3
concitis popularibus in agrum pacatum sociorum Romanorum
ad populandum venerunt. Adversus eos tribuni militum-1
cum expeditis auxiliis a Scipione missi levi certamine, ut
tumultuariam manum, fudere, mille hominibus occisis, quibus-
dam captis magnaque parte armis exuta. Hic tamen tumultus 5
cedentem ad Oceanum Hasdrubalem cis Hiberum ad socios
tutandos retraxit. Castra Punica in agro Ilergavonensium, 6
castra Romana ad Novam classem erant, quum fama repens
alio avertit bellum. Celtiberi, qui principes regionis suae'c'
legatos miserant obsidesque dederant Romanis, nuntio misso
a Scipione exciti arma capiunt provinciamque Carthaginien-
sium valido exercitu invadunt. Tria oppida vi expugnant&
inde cum ipso Hasdrubale duobus proeliis egregie pugnant;

