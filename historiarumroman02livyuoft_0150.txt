110 Liber XXII. (A. u. c. 538.)

nunc minores pontifices appellant, qui cum Floronia stuprum
fecerat, a pontifice maximo eo usque virgis in comitio caesus
4erat‚ ut inter verbera exspiraret. Hoc nefas quum inter
tot, ut fit, clades in prodigium versum esset, decemviri libros
5adire iussi sunt, et Q. Fabius Pictor Delphos ad oraculum
missus est sciscitatum, quibus precibus suppliciisque deos pos-
sent placare, et quaenam futura finis tantis cladibus foret.
6 Interim ex fatalibus libris sacrificia aliquot extraordinaria
facta, inter quae Gallus et Galla, Graecus et Graeca in foro
boario sub terram vivi demissi sunt in locum saxo consaeptum,
iarn ante hostiis humanis, minime Romano sacro, imbutum.
7 Placatis satis, ut rebantur, deis M. Claudius Marcellus
ab Ostia mille et quingentos milites, quos in classem scriptos
8 habebat, Romam, ut urbi praesidio essent, mittit; ipse, legione
classica (ea legio tertia erat) cum tribunis militum Teanum
Sidicinum praemissa, classe tradita P. Furio Philo collegae,
9 paucos post dies Canusium magnis itineribus contendit. Inde
dictator ex auctoritate patrum dictus M. Iunius et Ti. Sem-
pronius magister equitum, dilectu edicto, iuniores ab annis
septendecim et quosdam praetextatos scribunt; quattuor ex
10 his legiones et mille equites effecti. Item ad socios Latinum-
que nomen ad milites ex formula accipiendos mittunt. Arma,
tela, alia parari iubent et vetera spolia hostium detrahunt
11 templis porticibusque. Et aliam formam novi dilectus inopia
liberorum capitum ac necessitas dedit; octo millia iuvenum
validorum ex servitiis, prius sciscitantes singulos, vellentne
12 militare, empta publice armaverunt. Hic miles magis placuit,
quum pretio minore redimendi captivos copia fieret.
58 Namque Hannibal secundum tam prosperam ad Cannas
pugnam victoris magis quam bellum gerentis intentus curis,
2quum, captivis productis segregatisque, socios, sicut ante ad
Trebiam Trasumennumque lacum, benigne allocutus sine
pretio dimisisset, Romanos quoque vocatos, quod nunquam
3alias antea, satis miti sermone alloquitur: non internecivum
sibi esse cum Romanis bellum; de dignitate atque imperio

