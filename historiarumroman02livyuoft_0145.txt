Liber xxn. (A. Ch. 216.) 105

suaderentque, ut, tanto perfunctus bello, diei quod reliquum
esset noctisque insequentis quietem et ipse sibi sumeret et fessis
daret militibus, Maharbal praefectus equitum, minime cessandum 2
ratus, «Immo ut, quid hac pugna sit actum, scias, die quinto»
inquit «victor in Capitolio epulaberis. Sequere; curn equite,
ut prius venisse quam venturum sciant, praecedam.» Han-3
nibali nimis laeta res est visa maiorque, quam ut eam statim
capere animo posset. Itaque voluntatem se laudare Mahar-
balis ait; ad consilium pensandum temporis opus esse. Tum4
Maharbal: «Non omnia nimirum eidem di dedere. Vincere
scis, Hannibal; victoria uti nescis.» Mora eius diei satis
creditur saluti fuisse urbi atque imperio.

Postero die, ubi primurn illuxit, ad spolia legenda foedam· 5
que etiam hostibus spectandam stragem exeunt. Iacebant tot 6
Romanorum millia, pedites passim equitesque, ut quem cuique
fors aut pugna iunxerat aut fuga; assurgentes quidam ex
strage media cruenti, quos stricta matutino frigore excitave-
rant vulnera, ab hoste oppressi sunt; quosdam et iacentes7
vivos succisis feminibus poplitibusque invenerunt, nudantes
cervicem iugulumque et reliquum sanguinem iubentes haurire;
inventi quidam sunt mersis in effossam terram capitibus, quos S
sibi ipsos fecisse foveas obruentesque ora superiecta humo
interclusisse spiritum apparebat. Praecipue convertit omnes9
substratus Numida mortuo superincubanti Romano vivus, naso
auribusque laceratis, quum, manibus ad capiendum telum
inutilibus, in rabiem ira versa, laniando dentibus hostem
exspirasset.

Spoliis ad multum diei lectis, Hannibal ad minora ducit 52
castra oppugnanda, et omnium primum brachio obiecto flu-
mine eos excludit; ceterum ab omnibus labore, vigiliis, ‘2
vulneribus etiam fessis maturior ipsius spe deditio est facta.
Paeti, ut arma atque equos traderent, in capita Romana
trecenis nummis quadrigatis, in socios ducenis, in servos cen-
tenis, et ut eo pretio persoluto cum singulis abirent vesti-3
mentis, in castra hostes acceperunt, traditique in custodiam

