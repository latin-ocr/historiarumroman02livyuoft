Liber XXX. (A. Ch. 202.) 265

infestioribus locis tempestas adorta disiecit classem. Multae 3
quassatae armamentisque spoliatae naves, quaedam fractae3 ita
vexata ac lacerata classis Carales tenuit. Ubi dum subductae
reficiuntur naves, hiems oppressit, circumactumque anni
tempus, et nullo prorogante imperium privatus Ti. Claudius
classem Romam reduxit. M. Servilius, ne comitiorum causa4
ad urbem revocaretur, dictatore dicto C. Servilio Gemino, in
provinciam est profectus; dictator magistrum equitum P.
AElium Paetum dixit. Saepe comitia indicta perfici tempestates 5
prohibuerunt; itaque quum pridie idus Martias veteres magi-
stratus abissent, novi suffecti non essent, res publica sine
curulibus magistratibus erat.

Τ. Manlius Torquatus pontifex eo anno mortuus; in6
locum eius suffectus C. Sulpicius Galba. Ab L. Licinio
Lucullo et Q. Fulvio aedilibus curulibus ludi Romani ter
toti instaurati. Pecuniam ex aerario scribae viatoresque 7
aedilicii clam egessisse per indicem comperta· damnati sunt,
non sine infamia Luculli aedilis. P. AElius Tubero et L.8
Laetorius aediles plebis vitio creati magistratu se abdicaverunt,
quum ludos ludorumque causa epulum Iovi fecissent et signa
tria ex multaticio argento facta in Capitolio posuissent.
Cerealia ludos dictator et magister equitum ex senatus con-
sulto fecerunt.

Legati ex Africa Romani simul Carthaginiensesque quum 40
venissent Romam, senatus ad aedem Bellonae habitus est.
Ubi quum L. Veturius Philo, pugnatum cum Hannibale esse 2
suprema Carthaginiensibus pugna finemque tandem lugubri
bello impositum, ingenti laetitia patrum exposuisset, adiecit,3
Verminam etiam Syphacis filium, quae parva bene gestae rei
accessio erat, devictum. In contionem inde prodire iussus
gaudiumque id populo impertire. Tum patefacta gratulationi 4
omnia in urbe templa supplicationesque in triduum decretae.
Legatis Carthaginiensium et Philippi regis (nam ii quoque
venerant) petentibus, ut senatus sibi daretur, responsum iussu
patrum ab dictatore est, consules novos iis senatum daturos

