208 Liber XXIX. (A. u. c. 550.)

non alio duce credebant, navata rei publicae opera, finire se

12 militiam ignominiosam posse. Et Scipio minime id genus
militum aspernabatur, ut qui neque ad Cannas ignavia eorum
cladem acceptam sciret, neque ullos aeque veteres milites in
exercitu Romano esse, expertosque non variis proeliis modo,

13 sed urbibus etiam oppugnandis. Quinta et sexta Cannenses
erant legiones. Eas se traiecturum in Africam quum dixis-
set, singulos milites inspexit, relictisque, quos non idoneos
credebat, in locum eorum subiecit, quos secum ex Italia

14 adduxerat, supplevitque ita eas legiones, ut singulae sena millia
et ducenos pedites, trecenos haberent equites. Sociorum item
Latini nominis pedites equitesque de exercitu Cannensi legit.

25 Quantum militum in Africam transportatum sit, non

2 parvo numero inter auctores discrepat. Alibi decem millia
peditum, duo millia et ducentos equites, alibi sedecim millia
peditum, mille et sexcentos equites, alibi parte plus dimidia
rem auctam, quinque et triginta millia peditum equitumque

3in naves imposita invenio. Quidam non adiecere numerum,
inter quos me ipse in re dubia poni malim. Caelius ut
abstinet numero, ita ad immensum multitudinis speciem auget3

4 volucres ad terram delapsas clamore militum ait tantamque
multitudinem conscendisse naves, ut nemo mortalium aut in
Italia aut in Sicilia relinqui videretur.

5 Milites ut naves ordine ac sine tumultu conscenderent,
ipse eam sibi curam sumpsit, nauticos C.Laelius‚ qui classis
praefectus erat, in navibus, ante conscendere coactos, continuit;

6 commeatus imponendi M. Pomponio praetori cura data;
quinque et quadraginta dierum cibaria, e quibus quindecim

7 dierum cocta, imposita. Ut omnes iam in navibus erant, scaphas
circummisit, ut ex omnibus navibus gubernatoresque et magistri
navium et bini milites in forum convenirent ad imperia

S accipienda. Postquam convenerunt, primum ab iis quaesivit,
si aquam hominibus iumentisque in totidem dies, quot frumen-

9 tum, imposuissent. Ubi responderunt, aquam dierum quinque

et quadraginta in navibus esse, tum edixit militibus, ut silen-

