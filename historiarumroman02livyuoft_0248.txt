208 Liber XXIV. (A. u. c. 540.)

7 obviam progressum pervenit. Nec diutius Poeni ad Syracusas
morati sunt: et Bomilcar, simul parum fidens navibus suis,
duplici facile numero classem habentibus Romanis, simul inu-
tili mora cernens nihil aliud ab suis quam inopiam aggravari

ὃ sociorum, velis in altum datis in Africam transmisit, et
Himilco, secutus nequicquam Marcellum Syracusas, si qua,
priusquam maioribus copiis iungeretur, occasio pugnandi
esset, postquam ea nulla contigerat tutumque ad Syracusas

9 et munimento et viribus hostem cernebat, ne frustra assidendo
spectandoque obsidionem sociorum tempus tereret, castra inde
movit, ut, quocunque vocasset defectionis ab Romano spes,
admoveret exercitum ac praesens suas res foventibus adderet

10 animos. Murgantiam primum, prodito ab ipsis praesidio Ro-
mano, recipit, ubi frumenti magna vis commeatusque omnis
generis convecti erant Romanis.

37 Ad hanc defectionem erecti sunt et aliarum civitatium
animi, praesidiaque Romana aut pellebantur arcibus aut pro-
2dita per fraudem opprimebantur. Henna, excelso loco ac
praerupto undique sita, quum loco inexpugnabilis erat, tum
praesidium in arce validum praefectumque praesidii haud sane

:3 opportunum insidiantibus habebat. L. Pinarius erat, vir acer
et qui plus in eo, ne posset decipi, quam in fide Siculorum
reponeret ; et tum intenderant eum ad cavendi omnia curam
tot auditae proditiones defectionesque urbium et clades praesi·

4 diorum. Itaque die ac nocte iuxta parata instructaque omnia
custodiis ac vigiliis erant, nec ab armis aut loco suo miles

5abscedebat. Quod ubi Hennensium principes, iam pacti cum
Himilcone de proditione praesidii, animadverterunt, nulli occa—

(3 sioni fraudis Romanum patere, palam erat agendum. Urbem
arcemque suae potestatis aiunt debere esse, si liberi in socie-
tatem, non servi in custodiam traditi essent Romanis. Itaque

7 claves portarum reddi sibi aequum censent: bonis sociis fidem
suam maximum vinculum esse, et ita sibi populum Romanum
senatumque gratias habiturum, si volentes ac non coacti man-

8 sissent in amicitia. Ad ea Romanus se in praesidio imposi-

