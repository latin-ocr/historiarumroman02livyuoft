Liber xxv. (A. Ch. 213-212.) ’ 225

mius, qui multis annis ,parem fraude avaritiaque neminem in
civitate habuerat praeter T. Pomponium Veientanum, quem
populantem temere agros in Lucanis ductu Hannonis priore
anno ceperant Carthaginienses. Hi, quia publicum periculum 10
erat a vi tempestatis in iis, quae portarentur ad exercitus, et
ementiti erant falsa naufragia, et ea ipsa, quae vera renunti—
averant, fraude ipsorum facta erant, non casu. In veteres 1]
quassasque naves paucis et parvi pretii rebus impositis, quum
mersissent eas in alto, exceptis in praeparatas scaphas nautis,
multiplices fuisse merces ementiebantur. Ea fraus indicata 12
Μ. AEmilio praetori priore anno fuerat ac per eum ad sena-
tum delata, nec tamen ullo senatus consulto notata, quia
patres ordinem publicanorum in tali tempore offensum nole-
bant. Populus severior vindex fraudis erat; excitatique tan· 13
dem duo tribuni plebis, Sp. et L. Carvilii, quum rem in-
visam infamemque cernerent, ducentum millium aeris multam
M. Postumio dixerunt. Cui certandae quum dies advenisset, 14
conciliumque tam frequens plebis adesset, ut multitudinem area
Capitolii vix caperet, perorata causa, una spes videbatur esse, 15
si C. Servilius Casca tribunus plebis, qui propinquus cogna-
tusque Postumio erat, priusquam ad suffragium tribus voca—
rentur, intercessisset. Testibus datis, tribuni populum summo· 16
verunt, sitellaque lata est, ut sortirentur, ubi Latini suffra-
gium ferrent. Interim publicani Cascae instare, ut concilio 17
diem eximeret; populus reclamare; et forte in cornu primus
sedebat Casca, cui simul metus pudorque animum versabat.
Quum in eo parum praesidii esset, turbandae rei causa publi· 18
cani per vacuum summoto locum cuneo irruperunt, iurgantes
simul cum populo tribunisque. Nec procul dimicatione res 19
erat, quum Fulvius consul tribunis «Nonne videtis» inquit,
«vos in ordinem coactos esse et rem ad seditionem spectare,

ni propere dimittitis plebis conciliumP» Plebe dimissa senatus 4
vocatur, et consules referunt de concilio plebis turbato vi
atque audacia publicanorum: M. Furium Camillum, cuius?
exsilium ruina urbis secutura fuerit, damnari se ab iratis civi-

Livius ex rec. Madvigii. [ll. 11')

