Liber xxn'. (A. Ch. 214.) 205

fiant, quicunque in mora sit, bello persecuturos. Ad ea Epi· 7
cydes, si qua ad se mandata haberent, responsum eis ait se
daturos fuisse; quum in eorum, ad quos venerint, manu res
Syracusana esset, tum reverterentur. Si bello lacesserent, ipsa S
re intellecturos, nequaquam idem esse Syracusas ac Leontinos
oppugnare. Ita legatis relictis portas clausit.

Inde terra marique simul coeptae oppugnari Syracusae,9
terra ab Hexapylo, mari ab Achradina, cuius murus fluctu
alluitur ; et quia, sicut Leontinos terrore ac primo impetu
ceperant, non diffidebant, vastam disiectamque spatio urbem
parte aliqua se invasuros, omnem apparatum oppugnandarum
urbium muris admoverunt. Et habuisset tanto impetu coepta 34
res fortunam, nisi unus homo Syracusis ea tempestate fuisset.
Archimedes is erat, unicus spectator caeli siderumque, mirabi- 2
lior tamen inventor ac machinator bellicorum tormentorum
operumque, quibus, quicquid hostes ingenti mole agerent, ipse
perlevi momento ludificaretur. Murum per inaequales ductum 3
colles, pleraque alta et difficilia aditu, summissa quaedam et
quae planis vallibus adiri possent, ut cuique aptum visum est
loco, ita genere omni tormentorum instruxit. Achradinae4
murum, qui, ut ante dictum est, mari alluitur, sexaginta
quinqueremibus ⁴Marcellus oppugnabat. Ex ceteris navibus sa- 5
gittarii funditoresque et velites etiam, quorum telum ad remit—
tendum inhabile imperitis est, vix quemquam sine vulnere
consistere in muro patiebantur; hi, quia spatio missilibus&
opus est, procul muro tenebant naves; iunctae aliae binae quin-
queremes, demptis interioribus remis, ut latus lateri applica-
retur, quum exteriore ordine remorum velut una navis age-7
rentur, turres contabulatas machinamentaque alia quatiendis
muris portabant. Adversus hunc navalem apparatum Archi· 8
medes variae magnitudinis tormenta in muris disposuit. In
eas, quae procul erant, naves saxa ingenti pondere emittebat;
propiores levioribus eoque magis crebris petebat telis; postre- 9
mo, ut sui vulnere intacti tela in hostem ingererent, murum
ab imo ad summum crebris cubitalibus fere cavis aperuit.

