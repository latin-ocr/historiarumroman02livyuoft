134 Liber xxvni. (A. u. c. 548.)

aut nuntiatis peregre aut visis domi prodigiis terruit animos
hominum ignis in aede Vestae exstinctus, caesaque flagro est
Vestalis, cuius custodia noctis eius fuerat, iussu P. Licinii
7pontificis. Id quanquam nihil portendentibus deis, ceterum
negligentia humana acciderat, tamen et hostiis maioribus
procurari et supplicationem ad Vestae haberi placuit.

8 Priusquam proficiscerentur consules ad bellum, moniti
a senatu sunt, ut in agros reducendae plebis curam haberent:
deum benignitate summotum bellum ab urbe Romana et La-
tio esse, et posse sine metu in agris habitari3 minime convenire

‘L’ Siciliae quam Italiae colendae maiorem curam esse. Sed res
haudquaquam erat populo facilis, et liberis cultoribus bello
absumptis, et inopia servitiorum, et pecore direpto villisque
dirutis aut incensis3 magna tamen pars auctoritate consulum

10 compulsa in agros remigravit. Moverant autem huiusce rei
mentionem Placentinorum et Cremonensium legati, querentes
agrum suum ab accolis Gallis incursari ac vastari, magnamque
partem colonorum suorum dilapsam esse, et iam infrequentes

11 se urbes, agrum vastum ac desertum habere. Mamilio prae-
tori mandatum, ut colonias ab hoste tueretur; consules ex
senatus consulto edixerunt, ut, qui cives Cremonenses atque
Placentini essent, ante certam diem in colonias reverterentur.

Principio deinde veris et ipsi ad bellum profecti sunt.

12 Q. Caecilius consul exercitum ab C. Nerone, L. Veturius a
Q. Claudio propraetore accepit, novisque militibus, quos ipse

13 conscripserat, supplevit. In Consentinum agrum consules
exercitum duxerunt, passimque depopulati, quum agmen iam
grave praeda esset, in saltu angusto a Bruttiis iaculatoribusque

14 Numidis turbati sunt, ita ut non praeda tantum, sed armati quo-
que in periculo fuerint. Maior tamen tumultus quam pugna
fuit, et, praemissa praeda, incolumes legiones in loca culta

15 evasere. Inde in Lucanos profecti3 ea sine certamine
tota gens in dicionem populi Romani rediit.

12 Cum Hannibale nihil co anno rei gestum est. Nam
neque ipse se obtulit in tam recenti vulnere publico privato-

