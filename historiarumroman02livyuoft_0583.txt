Liber XXX. (A. Oh. 2025 253

afferentium, magnis itineribus Zamam contendit. Zama quin· 2
que dierum iter ab Carthagine abest. Inde praemissi specu-
latores quum, excepti ab custodibus Romanis, deducti ad Sci·
pionem essent, traditos eos tribuno militum iussosque omisso
metu visere omnia per castra, qua vellent, circumduci iussit3
percontatusque, satin’ per commodum omnia explorassent‚3
datis, qui prosequerentur, retro ad Hannibalem dimisit. Han· 4
nibal nihil quidem eorum, quae nuntiabantur (nam et Masi-
nissam cum sex millibus peditum, quattuor equitum venisse
eo ipso forte die afferebant), laeto animo audivit, ceterum maxime
hostis fiducia audaciaque, non de nihilo profecto concepta,
perculsus est. Itaque quanquam et ipse causa belli erat et 5
adventu suo turbaverat et pacta-s indutias et spem foederum,
tamen, si integer, quam si victus peteret pacem, aequiora im-
petrari posse ratus, nuntium ad Scipionem misit, ut collo-
quendi secum potestatem faceret. Id utrum sua sponte 6
fecerit an publico consilio, neutrum cur affirmem habeo.
Valerius Antias primo proelio victum eum ab Scipione, quo 7
duodecim millia armatorum in acie sint caesa, mille et sep-
tingenti capti, legatum cum aliis decem legatis tradit in castra
ad Scipionem venisse. Ceterum Scipio quum colloquiumss
haud abnuisset, ambo ex composito duces castra protulerunt,
ut coire ex propinquo possent. Scipio haud procul Narag- 9
gara urbe, quum ad cetera loco opportuno, tum quod aquatio
intra teli coniectum erat, consedit. Hannibal tumulum a 10
quattuor millibus inde, tutum commodumque alioqui, nisi
quod longinquae aquationis erat, cepit. Ibi in medio locus
conspectus undique, ne quid insidiarum esset, delectus.
Summotis pari spatio armatis, cum singulis interpretibus 30
congressi sunt, non suae modo aetatis maximi duces, sed
omnis ante se memoriae, omnium gentium cuilibet regum
imperatorumve pares. Paulisper alter alterius conspectu,2
admiratione mutua prope attoniti, conticuere; tum Hannibal
prior: „Si hoc ita fato datum erat, ut, qui primus bellum3
intuli populo Romano, quique toties prope in manibus victo-

