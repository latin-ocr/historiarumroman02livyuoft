Liber xxvi. (A. eh. 210.) 47

‘virgis caesos securi percussit, ceteros praedamque vendidit;
omnem pecuniam Romam misit. Fama Agrigentinorum cladis 14
Siciliam quum pervasisset, omnia repente ad Romanos incli-
naverunt. Prodita brevi sunt viginti oppida, sex vi capta,
voluntaria deditione in fidem venerunt ad quadraginta. Quarum 15
civitatium principibus quum pro cuiusque merito consul pretia
poenasque exsolvisset, coegissetque Siculos, positis tandem ar-
mis, ad agrum colendum animos convertere, ut esset non incola· 16
rum modo alimentis frugifera insula, sed urbis Romae atque Ita-
liae, id quod multis saepe tempestatibus fecerat, annonam levaret,
ab Agathyrna inconditam multitudinem secum in Italiam
transvexit. Quattuor millia hominum erant, mixti ex omni 17
colluvione, exsules, obaerati, capitalia ausi plerique, quum in
civitatibus suis ac sub legibus vixerant, et. postquam eos ex
variis causis fortuna similis conglobaverat Agathyrnam, per
latrocinia ac rapinam tolerantes vitam. Hos neque relinquere 18
Laevinus in insula tum primum nova pace coalescente, velut
materiam novandis rebus, satis tutum ratus est, et Reginis
usui futuri erant, ad populandum Bruttium agrum assuetam
latrociniis quaerentibus manum. Et quod ad Siciliam atti-
net, eo anno debellatum est.

In Hispania principio veris P. Scipio, navibus deductis 41
evocatisque edicto Tarraconem sociorum auxiliis, classem one-
rariasque ostium inde Hiberi fluminis petere iubet. Eodem 2
legiones ex hibernis convenire quum iussisset, ipse cum quin-
que millibus sociorum ab Tarracone profectus ad exercitum
est. Quo quum venisset, alloquendos maxime veteres milites,
qui tantis superfuerant cladibus, ratus, contione advocata ita
disseruit: „Nemo ante me novus imperator militibus suis,3
priusquam opera eorum usus esset, gratias agere iure ac
· merito potuit3 me vobis, priusquam provinciam aut castra4
viderem, obligavit fortuna, primum quod ea pietate erga patrem
patruumque meum vivos mortuosque fuistis, deinde quod 5
amissam tanta clade provinciae possessionem integram et
populo Romano et successori mihi virtute vestra obtinuistis.

