134 Liber xxrv. (A. u. e. 540.)

ingens cupido incesserat Tarenti potiundi. Urbem esse vide-
bat quum opulentam nobilemque, tum maritimam et in Mace-
doniam opportune versam, regemque Philippum hunc portum, si
transiret in Italiam, quoniam Brundisium Romani haberent,
6 petiturum. Sacro inde perpetrato, ad quod venerat, et, dum
ibi moratur, pervastato agro Cumano usque ad Miseni pro-
muntorium, Puteolos repente agmen convertit ad opprimendum
7praesidium Romanum. Sex millia hominum erant et locus
munimento quoque, non natura modo tutus. Triduum ibi mo-
ratus Poenus, .ab omni parte tentato praesidio, deinde, ut nihil
procedebat, ad populandum agrum Neapolitanum magis ira
8 quam potiundae urbis spe processit. Adventu eius in propin—
quum agrum mota Nolana est plebs, iam diu aversa ab Ro-
manis et infesta senatui suo. Itaque legati ad arcessendum
Hannibalem cum haud dubio promisso tradendae urbis vene-
9 runt. Praevenit inceptum eorum Marcellus consul, a primo·
ribus accitus. Die uno Suessulam a Calibus, quum Vulturnus
10 amnis traiicientem moratus esset, contenderat; inde proxima
nocte sex millia peditum, equites Η, qui praesidio senatui
11 essent, Nolam intromisit. Et uti a consule omnia impigre
facta sunt ad praeoccupandam Nolam, ita Hannibal tempus
terebat, bis iam ante nequicquam tentata re segnior ad cre-
dendum Nolanis factus. ,

14 Iisdem diebus et Q. Fabius consul ad Casilinum tentan-
dum, quod praesidio Punico tenebatur, venit, et ad Beneventum
velut ex composito parte altera Hanno ex Bruttiis cum magna
peditum equitumque manu, altera Ti. Gracchus ab Luceria

2 accessit. Qui primo oppidum intravit, deinde, ut Hannonem
tria millia ferme ab urbe ad Calorem fluvium castra posuisse
et inde agrum populari audivit, et ipse egressus moenibus
mille ferme passus ab hoste castra locat. Ibi contionem mi—

3litum habuit. Legiones magna ex parte volonum habebat,
qui iam alterum annum libertatem tacite mereri quam postu-
lare palam maluerant. Senserat tamen hibernis egrediens,
murmur in agmine esse quaerentium, en unquam liberi milita-

