Liber XXIV. (A. Ch. 215.) 17]·

pugnae ad Cannas fuisset; vix credibilia enim legatos Hanni-
balis narrare; velle, quid veri sit, scire, ut ex eo, utram spem
sequatur, consilium capiat. Romani, quum serio legationes&
audire coepisset, redituros se ad eum dicentes esse, monito
magis eo quam rogato, ne fidem temere mutaret, proficiscuntur.
Hieronymus legatos Carthaginem misit ad foedus ex societate 7
cum Hannibale pacta faciendum. Convenit, ut, quum Roma-
nos Sicilia expulissent (id autem brevi fore, si naves atque
exercitum misissent), Himera amnis, qui ferme dividit insulam,
finis regni Syracusani ac Punici imperii esset. Aliam deinde, 8
inflatus assentationibus eorum, qui eum non Hieronis tantum,
sed Pyrrhi etiam regis, materni avi, iubebant meminisse,
legationem misit, qua aequum censebat, Sicilia sibi omni cedi,
Italiae imperium proprium quaeri Carthaginiensi populo. Hanc 9
levitatem ac iactationem animi neque mirabantur in iuvene
furioso neque arguebant, dummodo averterent eum ab
Romanis.

Sed omnia in eo praecipitia ad exitium fuerunt. Nam 7
quum, praemissis Hippocrate atque Epicyde cum binis milli-
bus armatorum ad tentandas urbes, quae praesidiis tenebantur
Romanis, et ipse in Leontinos cum cetero omni exercitu 2
(erant autem ad quindecim millia peditum equitumque) pro-
fectus erat, liberas aedes coniurati (et omnes forte militabant) 3
imminentes viae angustae, qua descendere ad forum rex solebat,
sumpserunt. Ibi quum instructi armatique ceteri transitum4
exspectantes starent, uni ex eis (Dinomeni fuit nomen), quia
custos eorporis erat, partes datae sunt, ut, quum appropin-
quaret ianuae rex, per causam aliquam in angustiis sustineret
ab tergo agmen. Ita, ut convenerat, factum est. Tanquam 5
laxaret elatum pedem ab stricto nodo, moratus turbam Dino-
menes tantum intervalli fecit, ut, quum in praetereuntem sine
armatis regem impetus fieret, confoderetur aliquot prius
vulneribus, quam succurri posset. Clamore et tumultu audito, 6
in Dinomenem iam haud dubie obstantem tela coniiciuntur,

inter quae tamen, duobus acceptis vulneribus, evasit. Fuga7
Livius ex ree.-Madvigii. 111. 12

