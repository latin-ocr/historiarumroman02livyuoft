52 Liber XXI. (A. u. e. 536.)

buni rnilitum quinque et praefecti sociorum tres sunt interfecti.
lO Secundum eam pugnam Hannibal in Ligures, Sempronius
Lucam concessit. Venienti in Ligures Hannibali per insidias
intercepti duo quaestores Romani, C. Fulvius et L. Lucretius,
cum duobus tribunis militum et quinque equestris ordinis,
senatorum ferme liberis, quo magis ratam sore cum iis pacem
societatemque crederet, traduntur.
60 Dum haec in Italia geruntur, Cn. Cornelius Scipio in
‘2 Hispaniam cum classe et exercitu missus, quum ab ostio
Rhodani profectus Pyrenaeosque montes circumvectus Emporias
3appulisset classem, exposito ibi exercitu, orsus a Laeetanis
omnem oram usque ad Hiberum flumen partim renovandis
societatibus, partim novis instituendis Romanae dicionis fecit.
41nde conciliata clementiae fama non ad maritimos modo po-
pulos, sed in mediterraneis quoque ac montanis ad ferociores
iam gentes valuit; nec pax modo apud eos, sed societas etiam
armorum parta est, validaeque aliquot auxiliorum cohortes ex
5iis conscriptae sunt. Hannonis cis Hiberum provincia erat;
eum reliquerat Hannibal ad regionis eius praesidium. Itaque,
priusquam alienarentur omnia, obviam eundum ratus, castris
6 in conspectu hostium positis, in aciem eduxit. Nec Romano
differendum certamen visum, quippe qui sciret, cum Han-
none et Hasdrubale sibi dimicandum esse, malletque adversus
singulos separatim quam adversus duos simul rem gerere.
7 Nec magni certaminis ea dimicatio fuit. Sex millia hostium
caesa, duo capta cum praesidio castrorum; nam et castra ex-
pugnata sunt, atque ipse dux cum aliquot principibus capi-
untur; et Cissis, propinquum castris oppidum, expugnatur.
8Ceterum praeda oppidi parvi pretii rerum fuit, supellex bar-
9barica ac vilium mancipiorum; castra militem ditavere, non
eius modo exercitus, qui victus erat, sed et eius, qui cum
Hannibale in Italia militabat, omnibus sere caris rebus,
ne gravia impedimenta ferentibus essent, citra Pyrenaeum
relictis.

