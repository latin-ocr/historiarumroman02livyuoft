Liber xxn. (A. Ch. 216.) 95

urbes accipiunt, nulla moenia; nihil usquam sui videt, in diem
rapto vivit; partem vix tertiam exercitus eius habet, quem 14
Hiberum amnem traiecit; plures fame quam ferro absumpti;
nec his paucis iam vietus suppeditat. Dubitas ergo, quin 15
sedendo superaturi simus eum, qui senescat in dies, non corn-
meatus, non supplementum, non pecuniam habeat? Quamdiu 16
pro Gereonii, castelli Apuliae inopis, tanquam pro Carthaginis
moenibus sedet? Ne adversus te quidem de me gloriabor. 17
Servilius atque Atilius, proximi consules, vide, quemadmo-
dum eum ludificati sint. Haec una salutis est via, L. Paule,
quam difficilem infestamque cives tibi magis quam hostes
facient. Idem enim tui, quod hostium milites volent; idem 18
Varro consul Romanus, quod Hannibal Poenus imperator
cupiet. Duobus ducibus unus resistas oportet. Resistes
autem, si adversus famam rumoresque hominum satis firmus
steteris, si te neque collegae vana gloria neque tua falsa
infamia moverit. Veritatem laborare nimis saepe aiunt, 19
exstingui nunquam. Vanam gloriam qui spreverit, veram 20
habebit. Sine, timidum pro cauto, tardum pro considerato,
imbellem pro perito belli vocent. Malo, te sapiens hostis
metuat, quam stulti cives laudent. Omnia audentem contem-
net Hannibal, nihil temere agentem metuet. Nec ego, ut21
nihil agatur, suadeo, sed ut agentem te ratio ducat, non
fortuna; tuae potestatis semper tu tuaque omnia sint; arma-
tus intentusque sis; neque occasioni tuae desis neque suam
occasionem hosti des. Omnia non properanti clara certaque 22
erunt; festinatio improvida est et caeca.»

Adversus ea oratio consulis haud sane laeta fuit, magis 40
fatentis ea, quae diceret, vera quam facilia factu esse. Dic-2
tatori magistrum equitum intolerabilem fuisse3 quid consuli
adversus collegam seditiosum ac -temerarium virium atque
auctoritatis fore? Se populare incendium priore consulatu sem— 3
ustum effugisse; optare, ut omnia prospere evenirent ; sed si
quid adversi caderet, hostium se telis potius quam suffragiis
iratorum civium caput obiecturum. ’

