88 Liber XXII. (A. u. e. 537-538.)

quia exspectare territa tertia iam clade civitas non poterat, eo
decursum esse, ut a populo crearetur, qui pro dictatore esset3

11 res inde gestas gloriamque insignem ducis et augentes titu-
lum imaginis posteros, ut, qui pro dictatore fuisset, dictator
crederetur, facile obtinuisse.

32 Consules Atilius Fabiano, Geminus Servilius Minuciano
exercitu accepto, hibernaculis mature communitis, quod reli-
quum autumni erat, Fabii artibus cum summa inter se con—

2cordia bellum gesserunt. F rumentatum exeunti Hannibali
diversis locis opportuni aderant, carpentes agmen palatosque
excipientes; in casum universae dimicationis, quam omnibus

3 artibus petebat hostis, non veniebant, eoque inopiae est redac-
tus Hannibal, ut, nisi cum fugae specie abeundum ei fuisset,
Galliam repetiturus fuerit, nulla relicta spe alendi exercitus
in eis locis, si insequentes consules eisdem artibus bellum
gererent.

4 Quum ad Gereonium iam hieme impediente constitisset
bellum, Neapolitani legati Romam venere. Ab iis quadra—
ginta paterae aureae magni ponderis in curiam illatae atque

5 ita verba facta, ut dicerent, scire sese, populi Romani aerarium
bello exhauriri, et, quum iuxta pro urbibus agrisque sociorum
ac pro capite atque arce Italiae, urbe Romana, atque imperio

6 geratur, aequum censuisse Neapolitanos, quod auri sibi quum
ad templorum ornatum, tum ad subsidium fortunae a maioribus

Jrelictum foret, eo iuvare populum Romanum. Si quam opem
in sese crederent, eodem studio fuisse oblaturos. Gratum
sibi patres Romanos populumque facturum, si omnes res

8Neapolitanorum suas duxissent, dignosque iudicaverint, ab
quibus donum animo ac voluntate eorum, qui libentes darent,

9quam re maius ampliusque acciperent. Legatis gratiae actze
pro munificentia curaque; patera, quae ponderis minimi fuit,
accepta.

33 Per eosdem dies speculator Carthaginiensis, qui per
biennium fefellerat, Romae deprensus praecisisque manibus

2dimissus, et servi quinque et viginti in crucem acti, quod in

