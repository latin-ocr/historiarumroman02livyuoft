Liber XXI. (A. ch. 215.) 11

Saguntinum et Alorcum Hispanum. Alco insciis Saguntinis,-l
precibus aliquid moturum ratus, quum ad Hannibalem noctu
transisset, postquam nihil lacrimae movebant condicionesque
tristes ut ab irato victore ferebantur, transfuga ex oratore
factus apud hostem mansit, moriturum affirmans, qui sub con—
dicionibus iis de pace ageret. Postulabatur autem, redderent ἶ)
res Turdetanis, traditoque omni -auro atque argento egressi
urbe cum singulis vestimentis ibi habitarent, ubi Poenus ius-
sisset. Has pacis leges abnuente Alcone accepturos Sagun-⁴5
tinos, Alorcus‚ vinci animos, ubi alia vincantur, affirmans, se
pacis eius interpretem fore pollicetur; erat autem tum miles
Hannibalis, ceterum publice Saguntinis amicus atque hospes.
Tradito palam telo custodibus hostium, transgressus munimenta T
ad praetorem Saguntinum >(et ipse ita iubebat> est deductus.
Quo quum extemplo concursus omnis generis hominum esset ὃ
factus, summota cetera multitudine, senatus Alorco datus est,
cuius talis oratio fuit. «Si civis vester Alco, sicut ad pacem
petendam ad Hannibalem venit, ita pacis condiciones ab Han-
nibale ad vos rettulisset, supervacaneum hoc mihi fuisset iter,
quo nec orator Hannibalis nec transfuga ad vos veni; sed?
quum ille aut vestra aut sua culpa manserit apud hostem
(sua, si metum simulavit, vestra, si periculum est apud vos
vera referentibus), ego, ne ignoraretis, esse aliquas et salutis
et pacis vobis condiciones, pro vetusto hospitio, quod mihi
vobiscum est, ad vos veni. Vestra autem causa me nec3
-ullius alterius loqui, quae loquor apud vos, vel ea fides sit,
quod neque, dum vestris viribus restitistis, neque, dum auxilia
ab Romanis sperastis, pacis unquam apud vos mentionem feci.
Postquam nec ab Romanis vobis ulla est spes nec vestra4
vos iam aut arma aut moenia satis defendunt, pacem affero
ad vos magis necessariam quam aequam. Cuius ita aliqua ἶ)
spes est, si eam, quemadmodum ut victor fert Hannibal, sic
vos ut victi audietis, et non id, quod amittitur, in damno,
quum omnia victoris sint, sed, quicquid relinquitur, pro mu-
nere habituri estis. Urbem vobis, quam ex magna parte εἰ

13

