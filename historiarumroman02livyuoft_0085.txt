Liber XXI. (A. ch. 218.) 45

lari omnem deinceps agrum usque ad Padi ripas iussit. Egen- [3
tes ope Galli, quum ad id dubios servassent animos, coacti
ab auctoribus iniuriae ad vindices futuros declinant, legatisque
ad consules missis, auxilium Romanorum terrae ob nimiam
cultorum fidem in Romanos laboranti orant. Cornelio nec?
causa nec tempus agendae rei placebat, suspectaque ei gens
erat quum ob infida multa facinora, tum, ut alia vetustate
obsolevissent‚ ob recentem Boiorum perfidiam; SemproniusS
contra continendis in fide sociis maximum vinculum esse pri-
mos, qui eguissent ope, defensos censebat. Collega cunctante, 9
equitatum suum, mille peditum, iaculatoribus ferme, admixtis,
ad defendendum Gallicum agrum trans Trebiam mittit. Spar- 10
sos et incompositos, ad hoc graves praeda plerosque quum
inopinato invasissent, ingentem terrorem caedemque ac fugam
usque ad castra stationesque hostium fecere; unde multitudine
effusa pulsi rursus subsidio suorum proelium restituere. Varia 11
inde pugna sequentes cedentesque quum ad extremum aequas-
sent certamen, maior tamen hostium caedes, penes Romanos
fama victoriae fuit. Ceterum nemini omnium maior iustiorque '53
quam ipsi consuli videri; gaudio efferri, qua parte copiarum
alter consul victus foret, ea se vicisse: restitutos ac refectos 2
militibus animos, nec quemquam esse praeter collegam, qui
dilatam dimicationem vellet; eum, animo magis quam corpore
aegrum„ memoria vulneris aciem ac tela horrere. Sed non3
esse cum aegro senescendum. Quid enim ultra differri aut
teri tempus? quem tertium consulem, quem alium exercitum
exspectari? Castra Carthaginiensium in Italia ac prope in4
conspectu urbis esse. Non Siciliam ac Sardiniam, victis
ademptas, nec cis Hiberum Hispaniam peti, sed solo patrio
terraque, in qua geniti forent, pelli Romanos. «Quantum in· 5
gemiscant» inquit «patres nostri, circa moenia Carthaginis bel-
lare soliti, si videant nos, progeniem suam, duos consules
consularesque exercitus, in media Italia paventes intra castra,
Poenum, quod inter Alpes Appenninumque agri sit, suae dicionis
fecisse?› Haec assidens aegro collegae, haec in praetorio prope 6

