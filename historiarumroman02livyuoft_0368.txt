38 Liber XXVI. (A. u. c. 544.)

Syracusas acciperet. Pollicens hoc consul clementer appel-
latos eos dimisit.
33 Campanis deinde senatus datus est, quorum oratio mi-
2serabilior, causa durior erat. Neque enim meritas poenas
negare poterant, nec tyranni erant, in quos culpam conferrent,
sed satis pensum poenarum, tot veneno absumptis, tot securi
3 percussis senatoribus, credebant. Paucos nobilium superesse,
quos nec sua conscientia, ut quicquam de se gravius consulerent,
impulerit nec victoris ira capitis damnaveritq eos libertatem
sibi suisque et bonorum aliquam partem orare. cives Romanos,
affinitatibus plerosque et propinquis etiam cognationibus ex
4 connubio vetusto iunctos. Summotis deinde e templo, paulisper
dubitatum, an arcessendus a Capua Q. Fulvius esset (mortuus
enim post captam Claudius consul erat), ut coram imperatore,
qui res gessisset, sicut inter Marcellum Siculosque disceptatum
5fuerat, disceptaretur. Dein quum M. Atilium, C. Fulvium
fratrem Flacci, legatos eius, et Q. Minucium et L. Veturium
Philonem, item Claudii legatos, qui omnibus gerendis rebus
affuerant, in senatu viderent, nec Fulvium avocari a Capua
6 nec differri Campanos vellent, interrogatus sententiam M. Atilius
Regulus, cuius ex iis, qui ad Capuam fuerant, maxima auc-
7t0ritas erat, „ln consilio“ inquit ..arbitror me fuisse consuli-
bus Capua capta, quum quaereretur, ecqui Campanorum bene
8meritus de re publica nostra osset. Duas mulieres comper-
tum est, Vestiam Oppiam, Atellanam Capuae habitantem, et
Fauculam Cluviam, quae quondam quaestum corpore fecisset,
illam quotidie sacrificasse pro salute et victoria populi Ro-
mani, hanc captivis egentibus alimenta clam suppeditasse;
9ceterorum omnium Campanorum eundem erga nos animum
quem Carthaginiensium fuisse, securique percussos a Q. Ful-
vio esse magis, quorum dignitas inter alios, quam quorum
lOculpa eminebat. Per senatum agi de Campanis, qui cives
Romani sunt. iniussu populi non video posse, idque et apud
maiores nostros in Satricanis factum esse, quum defecissent,
ut M. Antistius tribunus plebis prius rogationem ferret

