Praefatio editionis tertiae a. MDCCCLXXX.

 

Quoniam et de tota Liviani operis recensione et de iis, quae
proprie ad hos quinque libros pertinent, qui nunc tertium sub mei
nominis praescriptione vulgantur, satis dictum est in altera Emenda-
tionum mearum Livianarum editione, nullam hic aliam praefandi aut
necessitatem aut materiam habeo, nisi ut perbreviter indicem, quemadâ€”
modum tertia haec editio instituta ae parata sit. Nam quum me ocu-
lorum hebetudo ab administranda re impediret, Ussingium alia studia
ac negotia detinerent, auxilium mihi benevole idem amicus tulit, qui
saepe, O. Siesbyeus. Is perscrutatus diligenter, quae post Weissen-
bornium Woelfflinus et H. I. Muellerus in his libris elaborarunt, rima-
tusque, si quid de scripturis Puteanei ab his aut a Luchsio accuratius
quam antea annotatum erat, comparatis etiam, quae ab aliis sparsim
per ephemeridas minoresque libellos tentata erant, ut quisque quaternio
typothetae tradendus erat aut a prelo recens corrigebatur, mecum, qui
interea totos libros mihi continuos recitari iusseram, ita sermones con-
tulit, ut omnia minima examinarentur, si qua etiam in minutis rebus
ex superiore forma in melius mutari posse viderentur, mutarentur, pro
incertis ac tantum probabilibus alia aeque incerta ne substituerentur,
vana atque inutilia abiicerentur. Mihi autem ipsi, quod fit in hoc
genere, ut, quae alio tempore studiose quaesita se subtraxerint, alio
facile ac sponte occurrant, nunc demum unius et alterius loci vera ae
certa emendatio se obtulit, de qua infra in ordine dicetur.

Praemonitum de quarta editione.

In quarta hae editione ipse usus diligenti et fideli opera iuvenis
harum litterarum studiosi contextum orationis Livianae totum de inte-

