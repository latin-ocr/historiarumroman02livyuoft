Liber xxn. (A. eh. 216.) 99

cipue futurum erat, quum aciem dirigerent, ipsi aversi, terga
tantum afflante vento, in occaecatum pulvere offuso hostem
pugnaturi.

Consules, satis exploratis itineribus, sequentes Poenum, ut 44
ventum ad Cannas est et in conspectu Poenum habebant, bina
castra communiunt, eodem ferme intervallo, quo ad Gereonium,
sicut ante, copiis divisis. Aufidus amnis, utrisque castris 2
affluens, aditum aquatoribus ex sua cuiusque opportunitate
haud sine certamine dabat; ex minoribus tamen castris, quae 3
posita trans Aufidum erant, liberius aquabantur Romani, quia
ripa ulterior nullum habebat hostium praesidium. Hannibal4
spem nanctus, locis natis ad equestrem pugnam, qua parte
virium invictus erat, facturos copiam pugnandi consules, diri—
git aciem lacessitque Numidarum procursatione hostes. Inde 5
rursus sollicitari seditione militari ac discordia consulum Ro-
mana eastra, quum Paulus Semproniique et Flaminii temeri-
tatem Varroni‚ Varro Paulo speciosum timidis ac segnibus du-
cibus exemplum Fabium obiiceret, testareturque deos homines· 6
que hic, nullam penes se culpam esse, quod Hannibal iam velut
usu cepisset Italiam; se constrictum a collega teneri3 ferrum
atque arma iratis et pugnare cupientibus adimi militibus;
ille, si quid proiectis ac proditis ad inconsultam atque im-'I
providam pugnam legionibus accideret, se omnis culpae exsor-
tem, omnis eventus participem fore diceret; videret, ut, quibus
lingua tam prompta ac temeraria, aeque in pugna vigerent manus.

Dum altercationibus magis quam consiliis tempus teritur, 45
Hannibal ex acie, quam ad multum diei tenuerat instructam,
quum in castra ceteras reciperet copias, Numidas ad invaden- 2
dos ex minoribus castris Romanorum aquatores trans flumen
mittit. Quam inconditam turbam quum vixdum in ripam3
egressi clamore ac tumultu fugassent, z'n stationem quoque pro
vallo locatam atque ipsas prope portas evecti sunt. Id vero4
adeo indignum visum, ab tumultuario auxilio iam etiam castra
Romana terreri, ut ea modo una causa, ne extemplo transirent

flumen dirigerentque aciem, tenuerit Romanos, quod summa
7*

