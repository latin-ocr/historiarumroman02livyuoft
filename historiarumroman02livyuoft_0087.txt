Liber xxr. (A. ch. 218.) 47

certamine, cedendo sensim citra flumen pertrahere. Haee5
mandata Numidis; ceteris ducibus peditum equitumque prae-
ceptum, ut prandere omnes iuberent, armatos deinde instratis-
que equis signum exspectare.

Sempronius ad tumultum Numidarum primum omnemss
equitatum, ferox ea parte virium, deinde sex millia peditum,
postremo omnes copias, a destinato iam ante consilio avidus
certaminis, eduxit. Erat sorte brumae tempus et nivalis dies 7
in locis Alpibus Appenninoque interiectis, propinquitate etiam
fluminum ac paludum praegelidis. Ad hoc raptim eductisS
hominibus atque equis, non capto ante cibo, non ope ulla ad
arcendum frigus adhibita, nihil caloris inerat, et quicquid
aurae fluminis appropinquabant, afflabat acrior frigoris vis.
Ut vero refugientes Numidas insequentes aquam ingressi sunt9
(et erat pectoribus tenus aucta nocturno imbri), tum utique
egressis rigere omnibus corpora, ut vix armorum tenendorum
potentia esset, et simul lassitudine et, procedente iam die,
fame etiam deficere. Hannibalis interim miles, ignibus ante 55
tentoria factis oleoque per manipulos, ut mollirent artus, misso
et cibo per otium capto, ubi transgressos flumen hostes nun-
tiatum est, alacer animis corporibusque arma capit atque in
aciem procedit. Baliares locat ante signa ac levem armaturam, 2
octo ferme millia hominum, dein graviorem armis peditem,
quod virium, quod roboris erat3 in cornibus circumfudit decem
millia equitum, et ab cornibus in utramque partem divisos
elephantos statuit. Consul effuse sequentes equites, quum ab 3
resistentibus subito Numidis incauti exciperentur, signo receptui
dato revocatos circumdedit peditibus. Duodeviginti millia Ro· 4
mana erant, socium nominis Latini viginti, auxilia praeterea
Cenomanorum; ea sola' in fide manserat Gallica gens. Iis
copiis concursum est. Proelium a Baliaribus ortum est; qui-5
bus quum maiore robore legiones obsisterent, diducta propere
in cornua levis armatura est, quae res effecit, ut equitatus
Romanus extemplo urgeretur. Nam quum vix iam per se6
resisterent decem millibus equitum quattuor millia et fessi

