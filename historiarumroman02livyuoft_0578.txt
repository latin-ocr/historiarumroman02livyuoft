248 Liber XXX. (A. u. c. 551.)

Italiae urbibus, quae bello alienatae fuerant, noscendisque sin-
gularum causis consumpsit.

5 Per indutiarum tempus [et] ex Sardinia a P. Lentulo prae·
tore centum onerariae naves cum commeatu viginti rostratarum
praesidio, et ab hoste et ab tempestatibus mari tuto, in Afri-

6 cam transmiserunt. Cn. Octavio ducentis onerariis, triginta
longis navibus ex Sicilia traiicienti non eadem fortuna fuit.

7 In conspectum ferme Africae prospero cursu vectum primo
destituit ventus, dein versus in Africum turbavit, ac passim

8 naves disiecit. Ipse cum rostratis, per adversos fluctus
ingenti remigum labore enisus, Apollinis promuntorium tenuit;

9 onerariae pars maxima ad AEgimurum (insula ea sinum ab
alto claudit, in quo sita Carthago est, triginta ferme millia
ab urbe), aliae adversus urbem ipsam ad Calidas Aquas delatae

10 sunt. Omnia in conspectu Carthaginis erant. Itaque ex
tota urbe in forum concursum est; magistratus senatum vocare3
populus in curiae vestibulo fremere, ne tanta ex oculis mani-

ll busque amitteretur praeda. Quum quidam pacis petitae, alii
indutiarum (necdum- enim dies exierat) fidem opponerent,
permixto paene senatus populique concilio consensum est, ut
classem quinquaginta navium Hasdrubal AEgimurum traiiceret,
inde per litora portusque dispersas Romanas naves colligeret.

12 Desertae fuga nautarum primum ab AEgimuro, deinde ab Aquis
onerariae Carthaginem puppibus tractae sunt.

25 Nondum ab Roma reverterant legati, neque sciebatur,
quae senatus Romani de bello aut pace sententia esset, necdum

2 indutiarum dies exierat3 eo indigniorem iniuriam ratus Scipio,
ab iis, qui petissent pacem et indutias, et spem pacis et
fidem indutiarum violatam esse, legatos Carthaginem L. Bae-

3bium, M. Servilium, L. Fabium extemplo misit. Qui quum
multitudinis concursu prope violati essent nec reditum tutio-
rem futurum cernerent, petierunt a magistratibuS, quorum
auxilio vis prohibita erat, ut naves mitterent, quae se prose-

4 querentur. Datae triremes duae, quum ad Bagradam flumen
pervenissent, unde castra Romana conspiciebantur, Cartha-

