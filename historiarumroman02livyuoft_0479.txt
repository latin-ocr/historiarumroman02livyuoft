Liber XXVIII. (A. Ch. 206.) 149

in pace res erant. Ac primo sermones tantum occulti sere· 7
bantur: Si bellum in provincia esset, quid sese inter pacatos
facere? Si debellatum iam et confecta provincia esset, cur
in Italiam non revehi? Flagitatum quoque stipendium proca· 8
cius quam ex more et modestia militari erat, et ab custodibus
probra in circumeuntes vigilias tribunos iacta, et noctu quidam
praedatum in agrum circa pacatum ierant3 postremo interdiu
ac propalam sine commeatu ab signis abibant. Omnia libi· 9
dine ac licentia militum, nihil instituto aut disciplina militiae
aut imperio eorum, qui praeerant, gerebatur. Forma tamen 10
Romanorum castrorum constabat una ea re, quod tribunos,
ex contagione suroris haud expertes seditionis defectionisque
rati fore, et iura reddere in principiis sinebant et signum ab
eis petebant et in stationes ac vigilias ordine ibant3 et ut 11
vim imperii abstulerant, ita speciem dicto parentium, ultro
ipsi imperantes, servabant. Erupit deinde seditio, postquam 12
reprehendere atque improbare tribunos ea, quae fierent, et
conari obviam ire et propalam abnuere, furoris eorum se
futuros socios, senserunt. Fugatis itaque e principiis ac post 13
paulo e castris tribunis, ad principes seditionis, gregarios
milites, O. Albium Calenum et C. Atrium Umbrum, delatum
omnium consensu imperium est3 qui nequaquam tribuniciis 14
contenti ornamentis, insignia etiam summi imperii, fasces secu-
resque, attrectare ausi; neque venit in mentem, suis tergis
suisque cervicibus virgas illas securesque imminere, quas ad
metum aliorum praeferrent. Mors Scipionis falso credita 15
occaecabat animos, sub cuius vulgatam mox famam non
dubitabant totam Hispaniam arsuram bello; in eo tumultu et 16
sociis pecunias imperari et diripi propinquas urbes posse3 et
turbatis rebus, quum omnia omnes auderent, minus insignia
fore, quae ipsi fecissent. Quum alios subinde recentes nuntios 25
non mortis modo, sed etiam funeris exspectarent, neque super·
veniret quisquam, evanesceretque temere ortus rumor, tum
primi auctores requiri coepti3 et subtrahente se quoque, ut2
credidisse potius temere quam finxisse rem talem videri posset,

