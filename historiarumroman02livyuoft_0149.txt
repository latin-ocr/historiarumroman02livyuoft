Liber xxn. (A. ch. 216.) 109

tumultus, tum in curiam patres revocandos consulendumque
de urbis custodia esse.

Quum in hanc sententiam pedibus omnes issent, surn- 56
motaque foro per magistratus turba, patres diversi ad sedan-
dos tumultus discessissent, tum demum litterae a C. Terentio
consule allatae sunt: L. AEmilium consulem exercitumque 2
eaesum; sese Canusii esse, reliquias tantae cladis velut ex nau-
fragio colligentem; ad decem millia militum ferme esse in-
compositorum inordinatorumque; Poenum sedere ad Cannas, 3
in captivorum pretiis praedaque alia nec victoris animo nec
magni ducis more nundinantem. Tum privatae quoque per4
domos clades vulgatae sunt, adeoque totam urbem opplevit
luctus, ut sacrum anniversarium Cereris intermissum sit,
quia nec lugentibus id facere est fas nec ulla in illa tempe-
state matrona expers luctus fuerat. Itaque ne ob eandem5
causam alia quoque sacra publica aut privata desererentur,
senatus consulto diebus triginta luctus est finitus. Ceterumss
quum, sedato urbis tumultu, revocati in curiam patres essent,
aliae insuper ex Sicilia litterae allatae sunt ab T. Otacilio
propraetore‚ regnum Hieronis classe Punica vastari; cui quum 7
opem imploranti ferre vellet, nuntiatum sibi esse, aliam
classem ad AEgates insulas stare paratam instructamque, ut,
ubi se versum ad tuendam Syracusanam oram Poeni sensis-8
sent, Lilybaeum extemplo provinciamque aliam Romanam ag-
grederentur; itaque classe opus esse, si regem socium Sicili-
amque tueri vellent.

Litteris consulis praetorisque lectis, censuerunt prcelorem 57
M. Claudium, qui classi ad Ostiam stanti praeesset, Canusium ad
exercitum mittendum, scribendumque consuli, ut, quum praetori
exercitum tradidisset, primo quoque tempore, quantum per com-
modum rei publicae fieri posset, Romam veniret. Territi etiam 2
super tantas clades quum ceteris prodigiis, tum quod duae Vesta-
les eo anno, Opimia atque Floronia, stupri compertae et altera sub
terra, uti mos est, ad portam Collinam necata fuerat, altera sibi-
met ipsa mortem consciverat3 L. Cantilius scriba pontificius, quos 3

