12ss Liber XXIII. (A. u. c. 538.)

Hannibalem pater filio meo potui placare, filium Hannibali
5n0n possum? Sed sit nihil sancti, non fides, non religio, non
pietas; audeantur infanda, si non perniciem nobis cum scelere
6 ferunt. Unus aggressurus es Hannibalem? Quid illa turba tot
liberorum servorumque? quid in unum intenti omnium oculi?
7 quid tot dextrae? torpescentne in amentia illa? Vultum ipsius
Hannibalis, quem armati exercitus sustinere nequeunt, quem
horret populus Romanus, tu sustinebis? Ut alia auxilia desint,
me ipsum ferire, corpus meum opponentem pro corpore Han-
8nibalis‚ sustinebis? Atqui per meum pectus petendus ille tibi
transfigendusque est. Sed hic te deterreri sine potius quam
illic vinci. Valeant preces apud te meae, sicut pro te hodie
9 valuerunt. » Lacrimantem inde iuvenem cernens medium com-
plectitur atque osculo haerens non ante precibus abstitit,
quam pervicit, ut gladium poneret fidemque daret, nihil fac-
loturum tale. Tum iuvenis «Ego quidem» inquit, «quam
patriae debeo pietatem, exsolvam patri. Tuam doleo vicem,
11 cui ter proditae patriae sustinendum est crimen, semel, quum
defectionis ab Romanis, iterum, quum pacis cum Hannibale
fuisti auctor, tertium hodie, quum restituendae Romanis Capuae
12 mora atque impedimentum es. Tu, patria, ferrum, quo pro
te armatus hanc arcem hostium inii, quoniam parens extor-
13 quet, recipe» Haec quum dixisset, gladium in publicum trans
maceriam horti abiecit et, quo minus res suspecta esset, se
ipse convivio reddidit.

10 Postero die senatus frequens datus Hannibali; ubi prima
eius oratio perblanda ac benigna fuit, qua gratias egit Cam-
panis, quod amicitiam suam Romanae societati praeposuissent,

2et inter cetera magnifica promissa pollicitus est, brevi caput
Italiae omni Capuam fore iuraque inde cum ceteris populis
3 Romanum etiarn petiturum. Unum esse exsortem Punicae
amicitiae foederisque secum facti, quem neque esse Campanum
neque dici debere, Magium Decium; eum postulare, ut sibi
dedatur, ac se praesente de eo referatur senatusque consultum
4fiat. Omnes in eam sententiam ierunt, quanquam magnae

