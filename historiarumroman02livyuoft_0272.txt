232 Liber XXV. (A. u. c. 542.)

4 spatio castra ab Tarento posuit; et ne ibi quidem denuntiato,
quo pergerent, tantum convocatos milites monuit, via omnes
irent nec deverti quemquam aut excedere ordine agminis
paterentur et in primis intenti ad imperia accipienda essent,
neu quid nisi ducum iussu facerent; se in tempore editurum,

5quae vellet agi. Eadem ferme hora Tarentum fama praevene-
rat, Numidas equites paucos populari agros terroremque late

6 agrestibus iniecisse. Ad quem nuntium nihil ultra motus
praefectus Romanus, quam ut partem equiturn postero die
luce prima iuberet exire ad arcendum populationibus hostem;

7 in cetera adeo nihil ab eo intenta cura est, ut contra
pro argumento fuerit illa procursatio Numidarum, Hannibalern

8 exercitumque e castris non movisse. Hannibal concubia
nocte movit. Dux Philemenus erat cum solito captae vena-
tionis onere; ceteri proditores ea, quae composita erant, ex-

9 spectabant. Convenerat autem, ut Philemenus portula assueta
venationem inferens armatos induceret, parte alia portam Te-

1Ο menitida adiret Hannibal; ea mediterranea regio est, orientem
spectans; busta aliquantum intra moenia includunt. Quum
portae appropinquaret, editus ex composito ignis ab Hannibale
est, refulsitque idem redditum ab Nicone signum; exstinctae
11 deinde utrinque flammae sunt. Hannibal silentio ducebat ad
portam. Nico ex improviso adortus sopitos vigiles in cubili-
12 bus suis obtruncat portamque aperit. Hannibal cum peditum
agmine ingreditur, equites subsistere iubet, ut, quo res postulet,
13 occurrere libero campo possint. Et Philemenus portulae parte
alia, qua commeare assuerat, appropinquabat. Nota vox
eius et familiare iam signum quum excitasset vigilem, dicenti
14 vix sustineri grandis bestiae onus portula aperitur. Inferentes
aprum duos iuvenes secutus ipse cum expedito venatore
vigilem, incautius miraculo magnitudinis in eos, qui ferebant,
15 versum, venabulo traiicit. Ingressi deinde triginta fere armati
ceteros vigiles obtruncant refringuntque portam proximam, et
agmen sub signis confestim* irrupit. Inde cum silentio in
16 forum ducti Hannibali sese coniunxerunt. Tum duo millia
Gallorum Poenus, in tres divisa partes, per urbem dimittit

