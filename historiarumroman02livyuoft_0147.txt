Liber xxn. (A. Ch. 216.) 107

rius, quam ubi ea cogitentur, hostium castra esse. Pergit9
ire sequentibus paucis in hospitium Metelli et, quum concilium
ibi iuvenum, de quibus allatum erat, invenisset, stricto super
capita consultantium gladio, «Ex mei animi sententia» inquit, lO
«ut ego rem publicam populi Romani non deseram neque
alium civem Romanurn deserere patiar; si sciens fallo, turn 11
me, Iuppiter optime maxime, domum, familiam remque meam
pessimo leto afficias. In haec verba, L. Caecili, iures postulo, 12
ceterique, qui adestis. Qui non iuraverit, in se hunc gladium
strictum esse sciat.» Haud secus pavidi, quam si victorem 13
Hannibalem cernerent, iurant omnes custodiendosque semet
ipsos Scipioni tradunt.

Eo tempore, quo haec Canusii agebantur, Venusiam ad 54
consulem ad quattuor millia et quingenti pedites equitesque,
qui sparsi fuga per agros fuerant, pervenere. Eos omnes Venu- 2
sini per familias benigne accipiendos curandosque quum divi-
sissent, in singulos equites togas et tunicas et quadrigatos
nummos quinos vicenos, et pediti denos, et arma, quibus
deerant, dederunt, ceteraque publice ac privatim hospitaliterss
facta certatumque, ne a muliere Canusina populus Venusinus
officiis vinceretur. Sed gravius onus Busae multitudo faciebat; 4
et iam ad decem millia hominum erant, Appiusque et Scipio 5
postquam incolumem esse alterum consulem acceperunt, nun-
tium extemplo mittunt, quantae secum peditum equitumque
copiae essent, sciscitatumque simul, utrum Venusiam adduci
exercitum an manere iuberet Canusii. Varro ipse Canusium&
copias traduxit; et iam aliqua species consularis exercitus
erat moenibusque se certe, si non armis, ab hoste videbantur
defensuri.

Romam ne has quidem reliquias superesse civium socio· 7
rumque, sed occidione occisum cum duobus consulibus exerci-
tum deletasque omnes copias allatum fuerat2 Nunquam salva 8
urbe tantum pavoris tumultusque intra moenia Romana fuit.
Itaque succumbam oneri neque aggrediar narrare, quae edis-
sertando minora vero faciam. Consule exercituque ad Trasu-9

