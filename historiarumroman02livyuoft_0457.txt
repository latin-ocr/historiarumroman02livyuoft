Liber XXVIII. (A. Ch. 207.) 127

omni genere telorum, et tormentis machinisque ad oppugnandam
eam ex navibus expositis, Quum omnium animos oculosque4
id certamen avertisset, porta maritimae arcis Plator Romanos
accepit, momentoque arx occupata est. Oppidani pulsi inde
in mediam urbem ad alteram tendere arcem. Et ibi positi5
erant, qui fores portae obiicerent. Ita exclusi in medio cae-
duntur capiunturque. Macedonum praesidium conglobatumss
sub arcis muro stetit, nec fuga effuse petita nec pertinaciter
proelio inito. Eos Plator, venia ab Sulpicio impetrata,‚in 7
naves impositos ad Demetrium Phthiotidis exposuit; ipse
ad Attalum se recepit.

Sulpicius, tam facili ad Oreum successu elatus, Chalci· 8
dem inde protinus victrici classe petit; ubi haudquaquam ad
spem eventus respondit. Ex patenti utrinque coactum 1119
angustias mare speciem intuenti primo gemini portus in ora
duo versi praebuerit; sed haud facile alia infestior classi statio
est. Nam et venti ab utriusque terrae praealtis montibus 10
subiti ac procellosi se deiiciunt, et fretum ipsum Euripi non
septies die, sicut fama fert, temporibus statis reciprocat, sed,
temere in modum venti nunc huc, nunc illuc verso mari, velut
monte praecipiti devolutus torrens rapitur. Ra nec nocte nec
die quies navibus datur. Quum classem tam infesta statio ll
accepit, tum et oppidum alia parte clausum mari, alia ab
terra egregie munitum praesidioque valido firmatum, et prae-
cipue fide praefectorum principumque, quae fluxa et vana apud
Oreum fuerat, stabile atque inexpugnabile fuit. Id prudenter, 12
ut in temere suscepta re, Romanus fecit, quod, circumspectis
difficultatibus, ne frustra tempus tereret, celeriter abstitit
incepto classemque inde ad Cynum Locridis (emporium id
est urbis Opuntiorum mille passuum a mari sitae) traiecit.

Philippum et ignes ab Oreo editi monuerant, sed serius ’7
Platoris fraude ex specula elati; et impari maritimis viribus
haud facilis erat in insulam classi accessus; ita res per 011110- 2
tationem omissa; ad Chalcidis auxilium, ubi signum accepit,
impigre est motus. Nam et ipsa Chalcis, quanquam eiusdem

