Liber xxv. (A. Ch. 212.) 257

perinde ac si Hiero ipse viveret, unicus Romanae amicitiae
cultor, incolumes Syracusas esse velint? Itaque nec urbi nec9
hominibus aliud periculum quam ab semet ipsis esse, si oc-
casionem reconciliandi se Romanis praetermisissent; eam au-
tem, qualis illo momento horae sit, nullam deinde fore, si
simul liberatas ab impotentibus tyrannis⁹⁶³⁶³⁶ ¹) apparuisset.
Omnium ingenti assensu audita ea oratio est. Praetores 29
tamen prius creari quam legatos nominari placuit; ex ipso-
rum deinde praetorum numero missi oratores ad Marcellum,
quorum princeps «Neque primo» inquit «Syracusani a vobis?
defecimus, sed Hieronymus, nequaquam tam in vos impius
quam in nos, nec postea pacem tyranni caede compositamss
Syracusanus quisquam, sed satellites regii Hippocrates atque
Epicydes, oppressis nobis hinc metu, hinc fraude, turbaverunt.
Nec quisquam dicere potest, aliquando nobis libertatis tempus
fuisse, vquod pacis vobiscum non fuerit. Nunc certe eaede4
eorum, qui oppressas tenebant Syracusas, quum primum nostri
arbitrii esse coepimus, extemplo venimus ad tradenda arma,
dedendos nos, urbem, moenia, nullam recusandam fortunam,
quae imposita a vobis fuerit. Gloriam captae nobilissimae5
pulcherrimaeque urbis Graecarum dei tibi dederunt, Marcelle.
Quicquid unquam terra marique memorandum gessimus, id
tui triumphi titulo accedit. Famaene credi velis, quanta urbsss
a te capta sit, quam posteris quoque eam spectaculo esse,
quo quisquis terra, quisquis mari venerit, nunc nostra de
Atheniensibus Carthaginiensibusque tropaea, nunc tua de nobis
ostendat, incolumesque Syracusas familiae vestrae sub clientela
nominis Marcellorum tutelaque habendas tradas? Ne plus-l
apud vos Hieronymi quam Hieronis memoria momenti faciat.
Diutius ille multo amicus fuit quarn hic hostis, et illius bene-

facta etiam re sensistis, huius amentia ad perniciem tantum
ipsius valuit.»

 

 

¹) Lacuna sic fere supplenda videtur: Syracusas esse et appli-

care se Romanis.
Livius ex ree. Madvigii. [ΙΙ. 17

