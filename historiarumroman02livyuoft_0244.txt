204 Liber XXIV. (A. u. e. 540.)

5nem patriam defendi ab impetu Romanorum. Iam unis fori·
bus Hexapyli apertis coepti erant recipi, quum praetores inter-
venerunt. Et primo imperio minisque, deinde auctoritate
deterrendo, postremo, ut omnia vana erant, obliti maiestatis
precibus agebant, ne proderent patriam tyranni ante satelli-
Gtibus et tum corruptoribus exercitus. Sed surdae ad omnia
aures concitatae multitudinis erant, nec minore intus vi quam
soris portae effringebantur, effractisque omnibus, toto Hexapylo
7 agmen receptum est. Praetores in Achradinam curn iuventute
popularium confugiunt. Mercenarii milites perfugaeque, et
quicquid regiorum militum Syracusis erat, agmen hostium
8 augent. Ita Achradina quoque primo impetu capitur, praeto-
rumque nisi qui inter tumultum effugerunt, omnes interficiun-
9 tur. Nox caedibus finem fecit. Postero die servi ad pileum
vocati et carcere vincti emissi3 confusaque haec omnis multi-
tudo Hippocraten atque Epicyden creant praetores; Syracusae-
que, quum breve tempus libertas affulsisset, in antiquam
servitutem reciderant.
33 Haec nuntiata quum essent Romanis, ex Leontinis mota
2 sunt extemplo castra ad Syracusas. Et ab Appio legati per
portum missi forte in quinqueremi erant. Praemissa quadri-
remis quum intrasset fauces portus, capitur; legati aegre effu-
3gerunt; et iam non modo pacis, sed ne belli quidem iura
relicta erant, quum Romanus exercitus ad Olympium (Iovis
id templum est) mille et quingentos passus ab urbe castra
4posuit. Inde quoque legatos praemitti placuit; quibus, ne
intrarent urbem, extra portam Hippocrates atque Epicydes
5 obviam cum suis processerunt. Romanus orator non bellum
se Syracusanis, sed opem auxiliumque afferre ait, et eis, qui ex
media caede elapsi perfugerint ad se, et eis, qui metu oppressi
foediorem non exsilio solum, sed etiam morte servitutem pati·
antur: nec caedem nefandam sociorum inultam Romanos pas-
6 suros. Itaque si eis, qui ad se perfugerint, tutus in patriam
reditus pateat, caedis auctores dedantur et libertas legesque
Syracusanis restituantur, nihil armis opus esse; si ea non

