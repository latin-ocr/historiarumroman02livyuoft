Liber XXII. (A. Ch. 216.) 111

certare. Et patres virtuti Romanae cessisse et se id anniti,
ut suae in vicem simul felicitati et virtuti cedatur. Itaque4
redimendi se captivis copiam facere; pretium fore in capita
equiti quingenos quadrigatos nummos, trecenos pediti, servo
centenos. Quanquam aliquantum adficiebatur equitibus ad id 5
pretium, quo pepigerant dedentes se, laeti tamen quamcunque
condicionem paciscendi acceperunt. Placuit suffragio ipsc-rum 6
decem deligi, qui Romam ad senatum irent, nec pignus aliud
fidei, quarn ut iurarent se redituros, acceptum. Missus cum 7
his Carthalo, nobilis Carthaginiensis, qui, si forte ad pacem
inclinaret animus, condiciones ferret. Quum egressi eastrisss
essent, unus ex iis, minime Romani ingenii homo, veluti ali-
quid oblitus, iuris iurandi solvendi causa quum in castra redis-
set, ante noctem comites assequitur. Ubi Romam venire eos 9
nuntiatum est, Carthaloni obviam lictor missus, qui dictatoris
verbis nuntiaret, ut ante noctem excederet finibus Romanis.
Legatis captivorum senatus ab dictatore datus est, quorum prin· 59
ceps: «M.Iuni vosque, patres conscripti» inquit, «nemo nostrum
ignorat, nulli unquam civitati viliores fuisse captivos quam
nostrae; ceterum, nisi nobis plus iusto nostra placet causa‚2
non alii unquam minus negligendi vobis quam nos in hostium
potestatem venerunt. Non enim in acie per timorem arma 3
tradidimus, sed quum prope ad noctem superstantes cumulis
caesorum corporum proelium extraxissemus, in castra recepi-
mus nos; diei reliquum ac noctem insequentem, fessi labore4
ac vulneribus, vallum sumus tutati; postero die, quum cir—5
cumsessi ab exercitu victore aqua arceremur, nec ulla iam
per confertos hostes erumpendi spes esset, nec esse nefas
duceremus, quinquaginta millibus hominum ex acie nostra
trucidatis, aliquem ex Cannensi pugna Romanum militem re-
stare, tunc demum pacti sumus pretium, quo redempti dimit— 6
teremur, arma, in quibus nihil iam auxilii erat, hosti tradidi-
mus. Maiores quoque acceperamus se a Gallis auro rede-7
misse, et patres vestros, asperrimos illos ad condiciones pacis,
legatos tamen captivorum redimendorum gratia Tarentum

