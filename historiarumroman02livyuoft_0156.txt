116 Liber XXII. (A. u. c. 538.)

exhauriri, magna iam summa erogata in servos ad militiam
emendos armandosque, nec Hannibalem, maxime huiusce rei,
3ut fama erat, egentem, locupletari volebant. Quum triste
responsum, non redimi captivos, redditum esset, novusque
super veterem luctus tot iactura civium adiectus esset, cum
magnis fletibus questibusque legatos ad portam prosecuti sunt.
4Unus ex iis domum abiit, quod fallaci reditu in castra iure
iurando se exsolvisset. Quod ubi innotuit relatumque ad
senatum est, omnes censuerunt comprehendendum et custodi-
bus publice datis deducendum ad Hannibalem esse.
5 Est et alia de captivis fama: decem primos venisse; de
eis quum dubitatum in senatu esset, admitterentur in urbem
6 necne, ita admissos esse, ne tamen iis senatus daretur; mo-
rantibus deinde longius omnium spe, alios tres insuper legatos
7 venisse, L. Scribonium et C. Calpurnium et L. Manlium; tum
demum ab cognato Scribonii tribuno plebis de redimendis
captivis relatum esse, nec censuisse redimendos senatum; et
novos legatos tres ad Hannibalem revertisse, decem veteres
8 remansisse, quod per causam recognoscendi nomina captivorum
ad Hannibalem ex itinere regressi religione sese exsolvissent;
de iis dedendis magna contentione actum in senatu esse, vic-
9tosque paucis sententiis, qui dedendos censuerint; ceterum
proximis censoribus adeo omnibus notis ignominiisque con-
fectos esse, ut quidam eorum mortem sibi ipsi extemplo
consciverint, ceteri non foro solum omm‘ deinde vita, sed
10 prope luce ac publico caruerint. Mirari magis, adeo discre-
pare inter auctores, quam, quid veri sit, discernere queas.
Quanto autem maior ea clades superioribus cladibus
fuerit, vel ea res indicio est, quod fides sociorum, quae ad
eam diem firma steterat, tum labare eoepit, nulla profecto
11 alia de re quam quod desperaverant de imperio. Defecere
autem ad Poenos hi populi: Atellani, Calatini, Hirpini, Apu-
12 lorum pars. Samnites praeter Pentros, Bruttii omnes, Lucani,
praeter hos Uzentini, et Graeeorum omnis ferme ora, Taren-
tini, Metapontini, Crotonienses Locrique, et Cisalpini omnes

