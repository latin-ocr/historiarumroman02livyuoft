134 Liber XXIII. (A. u. e. 538.)

inter plebem ac Poenos fieri, statutumque esse, ut, quum
Romana acies egressa portis staret, impedimenta eorum ac
sarcinas diriperent, clauderent deinde portas murosque occu·
parent, ut potentes rerum suarum atque urbis Poenum inde
7pro Romano acciperent. Haec ubi nuntiata Marcello sunt,
collaudatis senatoribus Nolanis, priusquam aliqui motus in
Surbe oreretur, fortunam pugnae experiri statuit. Ad tres
portas in hostes versas tripertito exercitum instruxit; impe-
dimenta subsequi iussit, calones lixasque et invalidos milites
vallum ferre. Media porta robora legionum et Romanos
equites, duabus circa portis novos milites levemque armaturam
9ac sociorum equites statuit. Nolani muros portasque adire
vetiti, subsidiaque destinata impedimentis [data], ne occupatis
proelio legionibus in ea impetus fieret. Ita instructi intra
lOportas stabant. Hannibali sub signis, id quod per aliquot
dies fecerat, ad multum diei in acie stanti primo miraculo
esse, quod nec exercitus Romanus porta egrederetur nec arma—
11 tus quisquam in muris esset. Ratus deinde, prodita colloquia
esse, metuque resides factos, partem militum in castra remittit
iussos propere apparatum omnem oppugnandae urbis in primam
aciem afferre, satis fidens, si cunctantibus instaret, tumultum
12 aliquem in urbe plebem moturam. Dum in sua quisque
ministeria discursu trepidat ad prima signa succeditque ad
muros acies, patefacta repente porta Marcellus signa canere
clamoremque tolli ac pedites primum, deinde equites, quanto
13 maximo possent impetu, in hostem erumpere iubet. Satis
terroris tumultusque in aciem mediam intulerant, quum duabus
circa portis P. Valerius Flaccus et C. Aurelius legati in
14 cornua hostium erupere. Addidere clamorem lixae calonesque
et alia turba custodiae impedimentorum apposita, ut paucita-
tem maxime spernentibus Poenis ingentis repente exercitus
15 speciem fecerit. Vix equidem ausim affirmare, quod quidam
auctores sunt, duo millia et octingentos hostium caesos, non
16 plus quingentis Romanorum amissis; sed, sive tanta sive minor
victoria fuit, ingens eo die res ac nescio an maxima illo bello

