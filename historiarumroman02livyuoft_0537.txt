Liber xxix. (A. eh. 204.) 207

Syracusis eum convenerunt. Scipio quanquam magno momento 2
rerum in Africa gerendarum magnaque spe destitutus erat,
legatis propere, priusquam res vulgaretur, remissis in Africam,
litteras dat ad regem, quibus etiam atque etiam monet eum, 3
ne iura hospitii secum neu cum populo Romano initae socie-
tatis neu fas, fidem, dexteras, deos testes atque arbitros con-
ventorum fallat. Ceterum, quando neque celari adventus4
Numidarum poterat (Vagati enim in urbe obversatique prae-
torio erant) et, si sileretur, quid petentes venissent, periculum
erat, ne vera eo ipso, quod celarentur, sua sponte magis
emanarent, timorque in exercitu insideret, ne simul cum rege
et Carthaginiensibus foret bellandum, avertit a vero falsis
praeoccupando mentes hominum, et vocatis ad contionemf)
militibus, non ultra esse cunctandum ait3 instare, ut in Afri-
cam quam primum traiiciat‚ socios reges. Masinissam prius ip-
sum ad C. Laelium venisse querentem, quod cunctando tempus
tereretur; nunc Syphacem mittere legatos idem admirantem, 6
quae tam diuturnae morae sit causa, postulantemque, ut aut
traiiciatur tandem in Africam exercitus, aut, si mutata con—
silia sint, certior fiat, ut et ipse sibi ac regno suo possit
consulere. Itaque satis iam omnibus instructis paratisque, 7
et re iam non ultra recipiente cunctationem, in animo sibi
esse, Lilybaeum classe traducta eodemque omnibus peditum
equitumque copiis contractis, quae prima dies cursum navibus
daret, deis bene iuvantibus in Africam traiicere. Litterasss
ad M. Pomponium mittit, ut, si ei videretur, Lilybaeum veni-
ret, ut communiter consulerent, quas potissimum legiones et
quantum militum numerum in Africam traiiceret. ltemfi)
circum oram omnem maritimam misit, ut naves onerariae
comprensae Lilybaeum omnes contraherentur. Quicquid mili- 10
tum naviumque in Sicilia erat, quum Lilybaeum convenis-
set, et nec urbs multitudinem hominum neque portus naves
caperet, tantus omnibus ardor erat in Africam traiiciendi, ut 11
non ad bellum duci viderentur, sed ad certa victoriae praemia.

Praecipue, qui superabant ex Cannensi exercitu milites, illo,

