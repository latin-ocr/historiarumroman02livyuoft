Liber XXIX. (A. Oh. 204.) 197

tibus primoribusque earum coloniarum consules quum milites
stipendiumque imperassent, alii aliis magis recusare ac recla-
mare, negare tantum militum effici posse3 vix, si simplum 12
ex formula imperetur, enisuros3 orare atque obsecrare, ut sibi 13
senatum adire ac deprecari liceret3 nihil se, quare perire
merito deberent, admisisse3 sed si pereundum etiam foret,
neque suum delictum neque iram populi Romani, ut plus
militum darent, quam haberent, posse efficere. Consules 14
obstinati legatos manere Romae iubent, magistratus ire domos
ad dilectus habendos; nisi summa militum, quae imperata esset,
Romam adducta, neminem iis senatum daturum. Ita praecisa 15
spe senatum adeundi deprecandique, dilectus in iis duodecim
coloniis, per longam vacationem numero iuniorum aucto, haud
difficulter est perfectus.

Altera item res, prope aeque longo neglecta silentio, 16
relata a M. Valerio Laevino est, qui privatis collatas pecunias
se ac M. Claudio consulibus reddi tandem aequum esse dixit3
nec mirari quemquam debere, in publica obligata fide suam2
praecipuam curam esse; nam praeterquam quod aliquid pro-
prie ad consulem eius anni, quo collatae pecuniae essent, per-
tineret, etiam se auctorem ita conferendi fuisse, inopi aerario
nec plebe ad tributum sufficiente. Grata ea patribus admo· 3
nitio fuit; iussisque referre consulibus, decreverunt, ut tribus
pensionibus ea pecunia solveretur; primam praesentem ii, qui
tum essent, duas tertii et quinti consules numerarent.

Omnes deinde alias curas una occupavit, postquam Lo· 4
crensium clades, quae ignoratae ad eam diem fuerant, legatorum
adventu vulgatae sunt; nec tam Pleminii scelus quam Sci· 5
pionis in eo aut ambitio aut negligentia iras hominum irri-
tavit. Decem legati Locrensium, obsiti squalore et sordibus, 6
in comitio sedentibus consulibus velamenta supplicum, ramos
oleae, ut Graecis mos est, porrigentes, ante tribunal cum fle-
bili vociferatione humi procubuerunt. Quaerentibus consulibus 7
Locrenses se dixerunt esse, ea passos a Q. Pleminio legato
Romanisque militibus, quae pati ne Carthaginienses quidem

