114 Liber xxn. (A. u. c. 538.)

in castra sua, noctem ad erumpendum liberam habuissent, et
septem millia armatorum hominum erumpere etiam per confer-
tos hostes possent, neque per se ipsi id facere conati sunt
10 neque alium sequi voluerunt. Nocte prope tota P. Sempro-
nius Tuditanus non destitit monere, adhortari eos, dum pau—
citas hostium circa castra, dum quies ac silentium esset, dum
nox inceptum tegere posset, se ducem sequerentur: ante lucem
11 pervenire in tuta loca, in sociorum urbes posse. Si, ut avorum
memoria P. Decius tribunus militum in Samnio, si, ut nobis
adolescentibus priore Punico bello Calpurnius Flamma trecen-
tis voluntariis, quum ad tumulum eos capiendum situm inter
medios duceret hostes, dixit: «Moriamur, milites, et morte
12 nostra eripiamus ex obsidione circumventas legiones», si hoc
P. Sempronius diceret, nec viros equidem nec Romanos vos
13 ducerem, si nemo tantae virtutis exstitisset comes. Viam non
ad gloriam magis quam ad salutem ferentem demonstran
reduces in patriam ad parentes, ad coniuges ac liberos facit.
14 Ut servemini, deest vobis animus: quid, si moriendum pro
patria esset, faceretis? Quinquaginta millia civium sociorumque
circa vos eo ipso die caesa iacent. Si tot exempla virtutis
non movent, nihil unquam movebit; si tanta clades vilem
15 vitam non fecit, nulla faciet. Liberi atque incolumes deside-
rate patriam; immo desiderate, dum patria est, dum cives
eius estis! sero nunc desideratis, deminuti capite, abalienato
16 iure civium servi Carthaginiensium facti. Pretio redituri estis
eo, unde ignavia ac nequitia abistis? P. Sempronium civem
vestrum non audistis arma capere ac sequi se iubentem;
Hannibalem post paulo audistis castra prodi et arma tradi
17 iubentem. Quanquam quid ego ignaviam istorum accuso, quum
scelus possim accusare? Non modo enim sequi recusarunt
bene monentem, sed obsistere ac retinere conati sunt, ni
strictis gladiis viri fortissimi inertes summovissent. Prius,
inquam, P. Sempronio per civium agmen quam per hostium
18 fuit erumpendum. Hos cives patria desideret, quorum si
ceteri similes fuissent, neminem hodie ex iis, qui ad Cannas

