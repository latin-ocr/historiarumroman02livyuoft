150 Liber XXVIII. (A. u. c. 548.)

destituti duces iam sua ipsi insignia et pro vana imagine
imperii, quod gererent, veram iustamque moxin se versuram
3potestatem horrebant. Stupente ita seditione, quum vivere
primo, mox etiam vale e Scipionem certi auctores afferrent,
4 tribuni militum septem ab ipso Scipione missi supervenerunt. Ad
quorum primum adventum exasperati animi; mox, ipsis placido
sermone permulcentibus notos, cum quibus congressi erant,
5leniti sunt. Circumeuntes enim tentoria primo, deinde in
principiis praetorioque, ubi sermones inter se serentium circulos
vidissent, alloquebantur, percontantes magiS, quae causa irae
consternationisque subitae foret, quam factum accusantes.
6 Vulgo stipendium non datum ad diem iactabatur, et, quum
eodem tempore, quo scelus Iliturgitanorum exstitisset, post
duorum imperatorum duorumque exercituum stragem sua
virtute defensum nomen Romanum ac retenta provincia esset,
Iliturgitanos poenam noxae meritam habere, suis recte factis
7 gratiam qui exsolvat, non esse. Talia querentes aequa orare,
seque ea relaturos ad imperatorem, respondebant3 laetari, quod
nihil tristius nec insanabilius esset3 et P. Scipionem deum
benignitate et rem publicam esse gratiae referendae.
8 Scipionem, bellis assuetum, ad seditionum procellas rudem,
sollicitum habebat res, ne aut exercitus peccando aut ipse
9 puniendo modum excederet. In praesentia, ut coepisset, leniter
agi placuit et, missis circa stipendiarias civitates exactoribus,
10 stipendii spem propinquam facere; et edictum subinde proposi-
tum, ut ad stipendium petendum convenirent Carthaginem, seu
11 carptim per partes seu universi mallent. Tranquillam seditio-
nem iam per se languescentem repentina quies rebellantium
Hispanorum fecit; redierant enim in fines, omisso inceptO,
Mandonius et Indibilis, postquam vivere Scipionem allatum
12 est, nec iam erat aut civis aut externus, cum quo furorem
13 suum consociarent. Omnia circumspectantes consilia nihil reliqui
habebant praeter non tutissimum a malis consiliis receptum,
ut imperatoris vel iustae irae vel non desperandae clementiae

sese committerent: etiam hostibus eum ignovisse, cum quibus

