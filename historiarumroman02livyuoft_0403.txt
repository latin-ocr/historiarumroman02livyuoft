Liber XXVII. (A. Ch. 209.) 73

senatu et apud populum aotae. Duodecim aliarum colonia-10
rum, quae detrectaverunt imperium, mentionem fieri patres
vetuerunt, neque illos dimitti neque retineri neque appellari

a consulibus. Ea tacita castigatio maxime ex dignitate po-
puli Romani visa est.

Cetera expedientibus, quae ad bellum opus erant, oon- 11
sulibus, aurum vicesima-ium, quod in sanctiore aerario ad
ultimos casus servabatur, promi placuit. Prompta ad quat· 12
tuor millia pondo auri. Inde quingena pondo data consuli-
bus et M. Marcello et P. Sulpicio proconsulibus et L. Ve-
turio praetori, qui Galliam provinciam erat sortitus, additumque 13
Fabio consuli centum pondo auri praecipuum, quod in arcem
Tarentinam portaretur3 cetero usi sunt ad vestimenta prae-
senti pecunia locanda exercitui, qui in Hispania bellum se-
cunda sua fama ducisque gerebat.

Prodigia quoque, priusquam ab urbe consules profici· 11
scerentur‚ procurari placuit. In Albano monte tacta de?
caelo erant signum Iovis arborque templo propinqua, et Ostiae
lacus, et Capuae murus Fortunaeque aedes, et Sinuessae murus
portaque. Haec de caelo tacta3 cruentam etiam fluxisse 3
aquam Albanam quidam auctores erant, et Romae intus in
cella aedis Fortis Fortunae de capite signum, quod in corona
erat, in manum sponte sua prolapsum. Et Priverni satis4
constabat bovem locutum vulturiumque frequenti foro in
tabernam devolasse, et Sinuessae natum ambiguo inter marem
ac feminam sexu infantem, quos androgynos vulgus, ut ple· 5
raque, faciliore ad duplicanda verba Graeco sermone, appellat,
et lacte pluvisse et cum elephanti capite puerum natum.
Ea prodigia hostiis maioribus procurata, et supplicatio circa 6
omnia pulvinaria et obsecratio in unum diem indicta; et de-
cretum, ut C. Hostilius praetor ludos Apollini, sicut iis annis ·
voti factique erant, voveret faceretque.

Per eos dies et censoribus creandis Q. Fulvius consul 7
comitia habuit. Creati censores ambo, qui nonduin consules
fuerant, M. Cornelius Cethegus, P. Sempronius Tuditanus.

