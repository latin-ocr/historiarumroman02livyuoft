198 Liber XXIX. (A. u. c. 550.)

velit populus Romanus3 rogare, uti sibi patres adeundi deplo-
17 randique aerumnas suas potestatem facerent. Senatu dato,
maximus natu ex iis: „Scio‚ quanti aestimentur nostrae apud
vos querelae, patres conscripti, plurimum in eo momenti esse,
si probe sciatis, et quomodo proditi Locri Hannibali sint et
quomodo, pulso Hannibalis praesidio, restituti in dicionem
2 vestram3 quippe, si et culpa defectionis procul a publico con-
silio absit, et reditum in vestram dicionem appareat non
voluntate solum, sed etiam ope et virtute nostra, magis
indignemini, bonis ac fidelibus sociis tam indignas iniurias
3 ab legato vestro militibusque fieri. Sed ego causam utrius-
que defectionis nostrae in aliud tempus differendam arbitror
4 esse duarum rerum gratia, unius, ut coram P. Scipione, qui
Locros recepit et omnium nobis recte perperamque factorum
est testis, agatur, alterius, quod, qualescunque sumus, tamen
5haec, quae passi sumus, pati non debuimus. Non possumus
dissimulare, patres conscripti, nOS, quum praesidium Punicum
in arce nostra haberemus, multa foeda et indigna et a prae-
fecto praesidii Hamilcare et ab Numidis Afrisque passos esse3
6 sed quid illa sunt, collata cum iis, quae hodie patimur? Cum
bona venia, quaeso, audiatis, patres conscripti, id, quod invitus
dicam. In discrimine est nunc humanum omne genus, utrum vos

7 an Carthaginienses principes orbis terrarum videat. Si ex iis,
quae Locrenses aut ab illis passi sumus aut a vestro praesidio
nunc quum maxime patimur, aestimandum Romanum ac Puni-
cum imperium sit, nemo non illos sibi quam vos dominos
Spraeoptet. Et tamen videte, quemadmodum in vos Locrenses
animati sint. Quum a Carthaginiensibus iniurias tanto mino-
res acciperemus, ad vestrum imperatorem confugimus; quum
a vestro praesidio plus quam hostilia patiamur, nusquam alio
9 quam ad vos querelas detulimus Aut vos respicietis perditas
res nostras, patres conscripti, aut ne ab dis quidem immor-
10 talibus quod precemur, quicquam superest. Q. Pleminius
legatus missus est cum praesidio ad recipiendos a Cartha-
giniensibus Locros, et cum eodem ibi relictus est praesidio.

