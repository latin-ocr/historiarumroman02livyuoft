58 Liber XXVI. (A. u. c. 544.)

5 ad me ducta esset, audiremque tibi eam cordi esse, et forma
faceret fidem, quia ipse, si frui liceret ludo aetatis, praesertim
in recto et legitimo amore, et non res publica animum no-
strum occupasset, veniam mihi dari sponsam impensius amanti

6vellem, tuo, cuius possum, amori faveo. Fuit sponsa tua
apud me eadem, qua apud soceros tuos parentesque suos,
verecundia, servata tibi est, ut inviolatum et dignum me

7 teque dari tibi donum posset. Hanc mercedem unam pro eo
munere paciscor: amicus populo Romano sis et, si me virum
bonum credis esse, quales patrem patruumque meum iam
ante hae gentes norant, scias, multos nostri similes in civitate

8 Romana esse, nec ullum in terris hodie populum dici posse,
quem minus tibi hostem tuisque esse velis aut amicum malis.“

9 Quum adolescens, simul pudore et gaudio perfusus, dextram
Scipionis tenens deos omnes invocaret ad gratiam illi pro se
referendam, quoniam sibi nequaquam satis facultatis pro suo
animo atque illius erga se merito esset, parentes inde cog-

lO natique virginis appellati3 qui, quoniam gratis sibi redderetur
virgo, ad quam redimendam satis magnum attulissent auri
11 pondus, orare Scipionem, ut id ab se donum acciperet, coepe-
runt, haud minorem eius rei apud se gratiam futuram esse
12 affirmantes, quam redditae inviolatae foret virginis. Scipio,
quando tant-0 opere peterent, accepturum se pollicitus, poni
ante pedes iussit, vocatoque ad se Aluccio „Super dotem“
inquit, „quam accepturus a socero es, haec tibi a me dotalia
13 dona accedent“; aurumque tollere ac sibi habere iussit. His
laetus donis honoribusque dimissus domum implevit populares
laudibus meritis Scipionis: venisse dis simillimum iuvenem,
vincentem omnia quum armis, tum benignitate ac beneficiis.
14 Itaque, dilectu clientium habito, cum delectis mille et qua-
dringentis equitibus intra paucos dies ad Scipionem revertit.
51 Scipio retentum secum Laelium, dum captivos obsidesque

2 et praedam ex consilio eius disponeret, satis omnibus compo-
sitis, data quinquereme e captivis atque Magone et quindecim

fere senatoribus, qui simul cum eo capti erant, in navem

