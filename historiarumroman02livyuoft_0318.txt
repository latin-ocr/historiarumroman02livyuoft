IV

derivatis omittuntur (XXVI, 41-43 et XXVII, 2 et 3) et prop-
terea a Weissenbornio et me inconsiderate damnatae erant. Sed
codicis Spirensis, excepto uno folio, quod ex eo superesse videtur,
eas tantum scripturas novimus, quas Rhenanus et Gelenius indi-
caverunt aut quas eos tacite ex illo sumpsisse probabiliter suspi-
camur3 de ceteris codicibus a Puteaneo separatis difficile erat
certi quicquam statuere ex brevi specimine duarum particularum,
quod Mommsenius dederat, reliqua eorum per omnes quinque
libros testimonia aut ignorabantur aut parum plene diligenterque
apud Drakenborchium posita erant. Sed huic difficultati subvenit
optimeque de hac Livii parte meruit Augustus Luchs, qui eam
anno 1879 Berolini edidit. Collecto enim studiosissime et per-
vestigato diligentissime codicum instrumento de cognatione eorum
prudenter disseruit maximeque ostendit, codices aliquot, Harlei-
anum (H), Vaticanum Palatinum (V) inferiorisque gradus quosdam,
quos litterae R nota comprendit, tum codicis Laurentiani manus
secundae correctiones (L), cum Spirensi quidem origine ex codice
archetypo iam manco cognatos, nec tamen ex eo ortos esse, sed,
quamvis interdum consensus erroribus et interpolationibus ob-
scuretur, proprii et sui testimonii ius in eadem familia obtinere,
deinde ipse, comparatis his auctoritatibus, orationem Livii con-
stituit integrasque codicum Puteanei (P), Spirensis (S) ceterorum-
que, quos comparaverat, scripturas subiecit. Itaque quum de
auctoritatum aestimatione et comparatione quum in ceteris rebus,
quod quidem ad summam rem pertineret, tum in eo consent-irem,
quod iam in Emendationum Livianarum altera editione posueram,
codicem Puteaneum maxime negligentia quadam in omittendis
verbis verborumque partibus laborare (quanquam ne in duabus
alteris quidem stirpibus id mendi genus prorsus infrequens est),
consentaneum erat, in hoc, quod Luchsius iecisset, fundamento
ita constitui alteram nostram recensionem, ut nostro iudicio diri-
geretur3 nam quoniam a codice Puteaneo alterius familiae duae
stirpes, quarum unius in Spirensi positae testimonia parum plene
tenemus, non certo quodam proposito seiunguntur, sed tantum
erroris negligentiaeque diversitate et interdum simplici quodam
erroris corrigendi conatu, res posita erat in prudenti, quid maxime
Livii sententiae et orationi conveniret, delectu etin cauta aestima-
tione originis errorum, deinde, ubi codices aut communis mendi
convincebantur aut ipsa discrepantia mendi suspicionem confirmaâ€”
bant, in coniecturae probabilitate3 atque in hoc postremo emen-
dandi genere, etsi unam et alteram coniecturam, quam olim,
Puteanei vestigia nimis premens, tentaveram, iam in altera Emen-
dationum Livianarum editione aut nunc demum improbavi, ple-
rumque tacite, longe tamen plures, quas aut in prima editione

