34 Liber XXI. (A. u. c. 536.)

exegistis, a quibus capta belli praemia Siciliam ac Sardiniam
6habetis. Erit igitur in hoc certamine is vobis illisque ani-
mus, qui victoribus et victis esse solet. Nec nunc illi, quia
7audent‚ sed quia necesse est, pugnaturi sunt; nisi creditis,
qui exercitu incolumi pugnam detrectavere, eos, duabus parti-
bus peditum equitumque in transitu Alpium amissis, [quum
plures paene perierint quam supersint,] plus spei nactos esse.
8 At enim pauci quidem sunt, sed vigentes animis corporibusque,
9qu0rum robora ac vires vix sustinere vis ulla possit. Ef-
figies immo, umbrae hominum, fame, frigore, illuvie, squalore
enecti, contusi ac debilitati inter saxa rupesque; ad hoc prae-
usti artus, nive rigentes nervi, membra torrida gelu, quassata
10 fractaque arma, claudi ac debiles equi. Cum hoc equite,
cum hoc pedite pugnaturi estis; reliquias extremas hostium,
non hostem habetis, ac nihil magis vereor quam ne, quum
11 vos pugnaveritis, Alpes vicisse Hannibalern videantur. Sed
ita forsitan decuit, cum foederum ruptore duce ac populo deos
ipsos sine ulla humana ope committere ac profligare bellum,
nos, qui secundum deos violati sumus, commissum ae pro-
4Ι fligatum conficere. Non vereor, ne quis me haec vestri ad-
hortandi causa magnifice loqui existimet, ipsum aliter animo
2 affectum esse. Licuit in Hispaniam, provinciam meam, quo
iam profectus eram, cum exercitu ire meo, ubi et fratrem
consilii participem ac periculi socium haberem et Hasdruba-
lem potius quam Hannibalem hostem et minorem haud dubie
3 molem belli; tamen, quum praeterveherer navibus Galliae oram,
ad famam huius hostis in terram egressus, praemisso equitatu,
4ad Rhodanum movi castra. Equestri proelio, qua parte copi-
arum conserendi manum fortuna data est, hostem fudi; pedi-
tum agmen, quod in modum fugientium raptim agebatur, quia
assequi terra non poteram, regressus ad naves, quanta maxima
potui celeritate, tanto maris terrarumque circuitu, in radicibus
fiprope Alpium huic timendo hosti obvius fui. Utrum, quum
declinarem certamen, improvidus incidisse videor an occurrere in

6 vestigiis eius, lacessere ac trahere ad decernendum? Experiri

