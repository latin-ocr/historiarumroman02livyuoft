36 Liber XXVI. (A. u. c. 544.)

„ut coram iis respondeam, quando ea condicione pro vobis, pa-
tres conscripti, bella gerimus, ut victos armis accusatores habe-
amus, et duae captae hoc anno urbes Capua Fulvium reum, Mar-
31 cellum Syracusae habeant.“ Reductis in curiam legatis, tum con-
sul „Non adeo maiestatis“ inquit „populi Romani imperiique
huius oblitus sum, patres conscripti, ut, si de meo crimine ambi-

2 geretur, consul dicturus causam accusantibus Graeeis fuerim3 sed
non, quid ego fecerim, in disquisitionem venit, quem, quicquid
in hostibus feci, ius belli defendit, sed quid isti pati debuerint.
Qui si non fuerunt hostes, nihil interest, nunc an vivo Hierone
3 Syracusas violaverim; sin aut-em desciverunt a populo Romano,
si legatos nostros ferro atque armis petierunt, urbem ac moenia
clauserunt exercituque Carthaginiensium adversus nos tutati
4 sunt, quis passos esse hostilia, quum fecerint, indignatur? Tra-
dentes urbem principes Syracusanorum aversatus sum; Sosim
et Moericum Hispanum, quibus tantam crederem rem, potiores
habui. Non estis extremi Syracusanorum, quippe qui aliis
5humilitatem obiiciatis; quis est vestrum, qui se mihi portas
aperturum, qui armatos milites meos in urbem accepturum
promiserit? Odistis et exsecramini eos, qui fecerunt, et ne
hic quidem contumeliis in eos dicendis parcitis; tantum abest,
6 ut et ipsi tale quicquam facturi fueritis. Ipsa humilitas eorum
patres conscripti, quam isti obiiciunt, maximo argumento est,
me neminem, qui navatam operam rei publicae nostrae vellet,
7 aversatum esse. Et antequam obsiderem Syracusas, nunc
legatis mittendis, nunc ad colloquium eundo tentavi pacem, et
posteaquam neque legatos violandi verecundia erat, nec mihi
ipsi congresso ad portas cum principibus responsum dabatur,
multis terra marique exhaustis laboribus, tandem vi atque armis
8Syracusas cepi. Quae captis acciderint, apud Hannibalem et
Carthaginienses victos iustius quam apud victoris populi se·
9 natum quererentur. Ego, patres conscripti, Syracusas spoliatas
si negaturus essem, nunquam spoliis earum urbem Romam
exornarem. Quae autem singulis victor aut ademi aut dedi,
quum belli iure, tum ex cuiusque merito satis scio me fecisse.

