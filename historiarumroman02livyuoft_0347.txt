Liber XXVI. (A. eh. 211.) 17

clementiam haud diffidentes sibi quoque placabilem fore,
legatos ad dedendam Romanis Capuam decreverunt miserunt-
que. Vibium Virrium septem et viginti ferme senatores do· 3
mum· secuti sunt epulatique cum eo et, quantum facere
potuerant, alienatis mentibus vino ab imminentis sensu mali,
venenum omnes sumpserunt3 inde, misso convivio, dextris4
inter se datis ultimoque complexu, collacrimantes suuni patriae-
que casum alii, ut eodem rogo cremarentur, manserunt, alii
domos digressi sunt. Impletae cibis vinoque venae minus5
efficacem in maturanda morte vim veneni fecerunt; itaque
noctem totam plerique eorum et diei insequentis partem quum
animam egissent, omnes tamen prius, quam aperirentur hostibus
portae, exspirarunt.

Postero die porta Iovis, quae adversus castra Romana 6
erat, iussu proconsulum aperta est. Ea intromissa legio una
et duae alae cum O. Fulvio legato. Is quum omnium primum 7
arma telaque, quae Capuae erant, ad se conferenda curasset,
custodiis ad omnes portas dispositis, ne quis exire aut emitti
posset, praesidium Punicum comprehendit, senatum Campanum
ire in castra ad imperatores Romanos iussit. Quo quumS
venissent, extemplo iis omnibus catenae iniectae, iussique ad
quaestores deferre, quod auri atque argenti haberent. Auri pon-
do duo millia septuaginta fuit, argenti triginta millia pondo
et mille ducenta. Senatores quinque et viginti Cales in custo- 9
diam, duodetriginta Teanum missi, quorum de sententia maxime
descitum ab Romanis constabat. De supplicio Campani sena· 15
tus haudquaquam inter Fulvium Claudiumque conveniebat.
Facilis impetrandae veniae Claudius, Fulvii durior sententia
erat. Itaque Appius Romam ad senatum arbitrium eius rei 2
totum reiiciebat: percontandi etiam aequum esse potestatem 3
fieri patribus, num communicassent consilia cum aliquis so-
ciorum Latini nominis et num ope eorum in bello forent adiuti.
Id vero minime committendum esse Fulvius dicere, ut solli-4
citarentur criminibus dubiis sociorum fidelium animi, et subii-

cerentur indicibus, quis neque, qnid dicerent, neque, quid

Livius ex ree. Madvigii. iv. 2

