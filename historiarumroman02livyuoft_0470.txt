140 Liber XXVIII. (A. u. c. 548.)

flectit; et iam inde fugientium modo effusi abibant; itaque
4ab legionibus Romanis aliquantum intervalli fecit. Eques
levisque armatura nunc ab tergo, nunc ab lateribus occurrendo

5 fatigabat morabaturque, et quum ad crebros tumultus signa
consisterent, et nunc equestria, nunc cum velitibus auxiliisque

&peditum proelia consererent, supervenerunt legiones. Inde
non iam pugna, sed trucidatio velut pecorum fieri, donec ipse
dux fugae auctor in proximos colles cum sex millibus ferme

7 semermium evasit3 ceteri caesi captique. Castra tumultuaria
raptim Poeni tumulo editissimo communiverunt, atque inde,
quum hostis nequicquam subire iniquo adscensu conatus esset,

Shaud difficulter sese tutati sunt. Sed obsidio in loco nudo
atque inopi vix in paucos dies tolerabilis erat, itaque trans-
itiones ad hostem fiebant. Postremo dux ipse, navibus accitis
(nec procul inde aberat mare), nocte relicto exercitu Gades

9perfugit. Scipio, suga ducis hostium audita, decem millia
peditum, mille equites relinquitSilano ad castrorum obsidionem;

10 ipse cum ceteris copiis septuagesimis castris, protinus causis
regulorum civitatiumque cognoscendis, ut praemia ad veram
meritorum aestimationem tribui possent, Tarraconem rediit.

11 Post profectionem eius Masinissa cum Silano clam congressus,
ut ad nova consilia gentem quoque suam obedientem haberet,

12 cum paucis popularibus in Africam traiecit, non tam evidenti
eo tempore subitae mutationis causa, quam documento post
id tempus constantissimae ad ultimam senectam fidei, ne tum

13 quidem eum sine> probabili causa fecisse. Mago, inde re-
missis ab Hasdrubale navibus, Gades petit3 ceteri deserti ab
ducibus, pars transitione, pars suga dissipati per proximas
civitates sunt, nulla numero aut viribus manus insignis.

14 Hoc maxime modo ductu atque auspicio P. Scipionis
pulsi Hispania Carthaginienses sunt, quarto decimo anno post
bellum initum, quinto, quam P. Scipio provinciam et exer-

15 citum accepit. Haud multo post Silanus debellatum referens

17 Tarraconem ad Scipionem rediit. L. Scipio cum mult-is

nobilibus capt-ivis nuntius receptae Hispaniae Romam est missus.

