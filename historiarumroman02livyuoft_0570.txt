240 Liber XXX. (A. u. e. 551.)

animus erectusque in spem propinquam, sublato Syphace,
omnis Numidiae potiundae.

16 Scipio, C. Laelio cum Syphace aliisque captivis Romam
misso, cum quibus et Masinissae legati profecti sunt, ipse ad
Tyneta rursus castra refert et, quae munimenta inchoaverat,

2 permunit. Carthaginienses non brevi solum, sed prope vano
gaudio ab satis prospera in praesens oppugnatione classis
perfusi, post famam capti Syphacis, in quo plus prope quam
in Hasdrubale atque exercitu suo spei reposuerant, perculsi,

3iam nullo auctore belli ultra audito, oratores ad pacem
petendam mittunt triginta seniorum principes; id erat sanctius
apud illos consilium maximaque ad ipsum senatum regendum
4vis. Qui ubi in castra Romana et in praetorium pervenerunt,
more adulantium (accepto, credo, ritu ex ea regione, ex qua

5 oriundi erant) procubuerunt. Conveniens oratio tam humili
adulationi fuit, non culpam purgantium, sed transferentium
initium culpae in Hannibalem potentiaeque eius fautores.

6 Veniam civitati petebant civium temeritate bis iam eversae,

7 incolumi futurae iterum hostium benefici03 imperium ex victis
hostibus populum Romanum, non perniciem petere3 paratis

Sobedienter servire imperaret, quae vellet. Scipio et venisse
ea spe in Africam se ait, et spem suam prospero belli eventu
auctam, victoriam se, non pacem domum reportaturum esse3

9 tamen, quum victoriam prope in manibus habeat, pacem non
abnuere, ut omnes gentes sciant, populum Romanum et

10 suscipere iuste bella et finire. Leges pacis se has dicere:
captivos et perfugas et fugitivos restituant; exercitus ex
Italia et Gallia deducant3 Hispania abstineant; insulis omni-
11 bus, quae inter Italiam atque Africam sint, decedant; naves
longas praeter viginti omnes tradant, tritici quingenta, hordei
12 trecenta millia modium. Pecuniae summam quantam impera-
verit, parum convenit; alibi quinque millia talentum, alibi
quinque millia pondo argenti, alibi duplex stipendium militi-
13 bus imperatum invenio. „His condicionibus“ inquit „place-
atne pax, triduum ad consultandum dabitur. Si placuerit,

